Stuk 31 (1999) – Nr. 1

VLAAMS PARLEMENT

Zitting 1999
13 juli 1999

REGERINGSVERKLARING
van de
VLAAMSE REGERING

5

Stuk 31 (1999) – Nr. 1

2

VERKLARING VAN DE
VLAAMSE REGERING
Mijnheer de Voorzitter,
Dames en Heren,
Aan de vooravond van de 21ste eeuw heeft de
Vlaamse kiezer de politieke wereld een bijzonder
krachtig signaal gegeven : de mensen ervaren dit
tijdsgewricht niet alleen als een boeiende uitdaging, maar vaak ook als een bedreiging op velerlei
vlakken. Zij willen dat de politiek loskomt uit verstarring en navelstaarderij, en daadwerkelijk een
antwoord formuleert op de problemen en bedreigingen die zij ervaren. Zij wantrouwen de politiek,
en toch verwachten zij veel van de politiek. Zij
weten dat de politiek lang niet alles kan oplossen,
maar willen tegelijk dat wat de politiek wèl doet,
ook góed gedaan wordt.
De nieuwe Vlaamse regering, die haar beleidsintenties vandaag aan u voorlegt, is een antwoord op
dit signaal van de kiezer. Zij neemt zich voor dit
signaal vijf jaar lang geen ogenblik uit het oog te
verliezen, en dag aan dag te bewijzen dat de politiek wel degelijk het verschil kan maken, dat politiek mensen wel degelijk een perspectief kan bieden, dat de overheid in staat is de mensen alle kansen te verzekeren waarop zij recht hebben.
Dag op dag een maand geleden hebben de Vlamingen in het stemhokje heel sterke signalen uitgezonden. Signalen die vooral hierop neerkwamen : de
Vlaming is bezorgd. Hij is bezorgd om de kwaliteit
van zijn voedsel en zijn leven, hij is bezorgd om de
agressie in de samenleving, om een overheid die
vierkant draait, om de betaalbaarheid van zijn
oude dag en de toekomst van zijn kinderen. De
Vlaamse regering onderkent deze bezorgdheden,
en zij wil ze de komende legislatuur tot de hare
maken.

Kwaliteit van het leven
De kwaliteit van het leven in een werkend Vlaanderen is dan ook niet toevallig het leidmotief doorheen het hele Regeerakkoord. Een Vlaamse krant
balde de dag na de ondertekening van het Regeerakkoord de krachtlijnen ervan samen in die ene
titel : "200 miljard voor kwaliteit van het Vlaamse
leven". Die zorg voor de best mogelijke kwaliteit
van het leven moet en zal de toetssteen zijn waaraan alle hoofdstukken van het Vlaamse Regeerakkoord afgemeten kunnen worden.

Dat is bij uitstek het geval bij het milieubeleid en
de landbouw. Het Vlaamse milieubeleid moet herijkt worden. Vlaanderen moet minstens de Europese normen hanteren, en deze normen moeten op
korte termijn en op alle domeinen afdwingbaar en
controleerbaar gemaakt worden. Wij mogen maar
één uitgangspunt hanteren, en dat is de volksgezondheid. Bijvoorbeeld bij de bodemsanering, die
grote prioriteit krijgt. Het waterbeleid zal uitgaan
van sanering aan de bron, en inzake afval zullen
preventie en hergebruik voorop staan. Er zullen
geen nieuwe huisvuilverbrandingsinstallaties op
nieuwe locaties toegelaten worden. Wij willen in
een ferme inhaalbeweging 3.000 hectaren bos-,
duin- en natuurgebied per jaar verwerven, dat is
niet minder dan 15.000 hectaren over de hele legislatuur heen. Meer natuur kan overigens ook meer
banen opleveren, vooral voor laaggeschoolden :
tegen 2004 moeten 1.000 extra jobs gecreëerd zijn
voor bosopzieners, groenarbeiders, landschapswachters en biologen.
Bij de landbouw zal de aandacht veel meer dan
vroeger toegespitst worden op het aspect duurzame ontwikkeling. Wij willen investeren in ontwikkeling die niet alleen onszelf op heel korte termijn
ten goede komt, maar vooral de beste kansen biedt
voor het welzijn van onze kinderen en de komende
generaties. De Vlaamse overheid zal daarom de
landbouwwereld stimuleren tot een duidelijke
trendbreuk ten voordele van de biologische landbouw.
Kwaliteit van leven heeft ook te maken met mobiliteit. Als wij niet grondig ingrijpen, dreigt onze
maatschappij letterlijk stil te vallen en schuiven wij
straks alleen nog van de ene file naar de andere.
Uiterlijk tegen het voorjaar van 2001 zal de Vlaamse regering aan het Vlaams Parlement een geïntegreerd mobiliteitsplan voorleggen. Het zal oplossingen voorstellen voor de mobiliteit, maar ook
voor de milieuhinder door het verkeer en de leefbaarheid van steden en dorpen. Het Vlaamse mobiliteitsbeleid moet een tweesporenbeleid worden.
Enerzijds wordt een zeer zware inspanning gedaan
om het openbaar vervoer te verbeteren. Wij mikken op een verdubbeling van het aantal reizigers
bij het gemeenschappelijk personenvervoer in tien
jaar tijd. Kinderen onder de twaalf jaar en 65-plussers kunnen straks gratis op tram en bus. En trouwe gebruikers, zoals abonnees, minder begoeden
en sociaal zwakkeren zullen kunnen rekenen op
een tariefvermindering. Van Vlaamse kant zullen
wij belangrijke aanzetten geven voor een gewestelijk expressnetwerk rond Brussel, om zo samen met
de andere overheden Brussel veel vlotter met het

3
openbaar vervoer toegankelijk te maken voor al
wie in een straal van 30 km rond Brussel woont.
Maar anderzijds zijn ook investeringen in infrastructuurwerken nodig, onder meer om de zogenaamde missing links weg te werken. De bestaande
wegencapaciteit moet beter benut worden. Daarvoor is een inhaaloperatie nodig voor het inschakelen van telematica, de aanleg van carpoolstroken,
en experimenten met toeritdosering. Er zal bij
voorrang werk gemaakt worden van meer verkeersveiligheid in Vlaanderen. Dat betekent een
belangrijke budgettaire inspanning voor de heraanleg van doortochten en afgescheiden fietspaden
langs doortochten voor het woon-werk-schoolverkeer.
Evenwicht tussen groen en baksteen, tussen ruimte
voor nijverheid en ruimte voor recreatie bepaalt in
niet geringe mate de kwaliteit van ons leven. De
principes en doelstellingen van het Ruimtelijk
Structuurplan Vlaanderen en het nieuwe decreet
inzake de ruimtelijke ordening vormen de basis
voor dit evenwicht. Zij zijn dan ook de uitgangspunten voor het beleid van de nieuwe Vlaamse regering. De uitvoering van het Ruimtelijk Structuurplan Vlaanderen zal versneld worden aangepakt. In
de onmiddellijke nabijheid van woonkernen kunnen woonuitbreidingsgebieden gecreëerd en aangesneden worden, op voorwaarde dat de totale oppervlakte aan woongebied niet toeneemt. Het
handhavingsbeleid zal zich vooral richten op preventie, en daartoe zal de Vlaamse overheid voorlichtingscampagnes organiseren. Vonnissen in
kracht van gewijsde moeten in de eerste plaats
door de overtreder zelf worden uitgevoerd, zoals
door de rechtbank bevolen. Voert de overtreder
het vonnis niet zelf uit, dan voert de overheid het
uit binnen een redelijke termijn. Bij ambtshalve
uitvoering van vonnissen wordt prioriteit gegeven
aan de kwetsbare gebieden en die gevallen waar
sprake is van flagrante bouwovertredingen, manifeste onwil of ernstige overlast voor direct benadeelden. Waar dit ruimtelijk te verantwoorden is,
kunnen zonevreemde bedrijven blijven en indien
mogelijk ook uitbreiden binnen de bepalingen van
het gemeentelijk structuurplan, waarover de gemeenten binnen vijf jaar moeten beschikken. De
procedures daartoe zullen verfijnd worden.
De gemiddelde Vlaming heeft het goed, maar lang
niet alle Vlamingen hebben het goed. Armoede en
kansarmoede zijn ook bij ons nog steeds een feit, al
zijn die niet steeds zichtbaar of herkenbaar. Het
OCMW in elk van de 308 Vlaamse gemeenten zal
uitgebouwd worden tot een Sociaal Huis, waar elke
burger terecht kan voor alle administratieve en so-

Stuk 31 (1999) – Nr. 1

ciale dossiers, voor premies en uitkeringen. Het
wordt een mensvriendelijk en vlot toegankelijk
aanspreekpunt. Het moet de drempelvrees naar de
administratie wegwerken en vlot bruggen slaan
naar andere dienstverlening zoals arbeidsbemiddeling en bureaus voor rechtspleging. Sociaal beleid
betekent ook dat kinderopvang op termijn een basisvoorziening wordt. Het aanbod dient drastisch
verhoogd te worden, de ouderbijdrage voor gezinnen met een laag inkomen moet omlaag, en ook
ouders met onregelmatige arbeidstijden moeten
kunnen terugvallen op degelijke kinderopvang.
Het sociaal beleid van de Vlaamse regering zal er
verder op gericht zijn om ook mensen die door de
mazen van het net vallen, laaggeschoold en langdurig werkloos zijn, aan een job te helpen. Wij willen
de sector van de sociale economie daarom uitbreiden met niet minder dan 15.000 nieuwe banen. En
jonge werkzoekenden zullen via startbanen begeleid worden om achteraf hun kansen op doorstroming te vergroten.
De grootste prioriteit voor het sociaal beleid van
de Vlaamse regering wordt de invulling van het decreet op de zorgverzekering, dat het vorige Vlaams
Parlement goedgekeurd heeft. Invulling betekent
in de eerste plaats ook dat de nodige budgetten
voor deze zorgverzekering voorzien zullen worden.
Een laatste accent dat wij onder de noemer "kwaliteit van het leven" willen leggen, is de zorg voor
een goede huisvesting en voor de leefbaarheid van
onze steden. Beide hangen trouwens nauw samen.
De binnensteden moeten opnieuw plekken worden
waar het aangenaam wonen en leven is. Het stedelijk beleid van de Vlaamse regering zal vier aandachtspunten centraal stellen. Steden moeten proper en veilig worden ; door een aangepast sociocultureel beleid moeten de sociale en culturele netwerken in de stad hersteld worden ; er moet plaats
zijn voor kinderen en jongeren ; en er wordt gewerkt aan een economische heropleving van de
steden en de bevordering van de lokale werkgelegenheid.

Meer jobs
Welzijn kan niet zonder welvaart. En welvaart betekent werkgelegenheid. Ook dat was één van de
duidelijke signalen die te horen vielen op 13 juni :
de mensen willen dat de overheid hun werkgelegenheid veilig stelt en zorgt voor méér werk.
Vlaanderen werkt hard, maar blijft achterop hinken tegenover buurlanden als Nederland en Duits-

Stuk 31 (1999) – Nr. 1

4

land. De Vlaamse regering wil deze landen inhalen
en daartoe de werkzaamheidsgraad, die aangeeft
welk deel van de beroepsactieve bevolking werk
heeft, verhogen van de huidige 59,5 % tot 65 %.
Dat veronderstelt een aangroei met 30.000 nieuwe
jobs per jaar, en dat gedurende vijf jaar.
Daartoe moet de belasting op de arbeid verminderd worden. Wij beseffen dat wij als Vlaamse
overheid lang niet over alle instrumenten beschikken om dit te realiseren. Maar wij zetten de nodige
stappen en hebben goede hoop dat de federale
overheid het ons op korte termijn mogelijk zal
maken de gewenste belastingverlaging te realiseren. Die belastingvermindering zal selectief zijn en
slaan op de laagste schijven van het inkomen uit
arbeid.
Het moet voor laagverdieners aantrekkelijker gemaakt worden om te werken dan om zich te schikken in hun werkloosheid. De afcentiemen op de
laagste arbeidsinkomens bieden een begin van oplossing voor deze werkloosheidsval. Ook een betere en drastisch goedkopere kinderopvang voor de
lagere inkomensgroepen en gratis abonnementen
op het openbaar vervoer voor laagverdieners hebben mee tot doel de werkloosheidsval te bestrijden.

Kennis en creativiteit voor iedereen
Nadat het onderwijs al meer dan 25 jaar onder
budgettaire druk gestaan heeft, zal deze Vlaamse
regering opnieuw een prioriteit maken van onderwijs en opleiding. Het onderwijs moet zorg dragen
voor alle jongeren, het is het wapen bij uitstek
tegen de dreigende ontwikkeling naar een duale
samenleving. Om kwalitatief hoogstaand onderwijs
te garanderen, zijn voldoende omkadering en verhoogde werkingsmiddelen nodig. De extra middelen die naar het onderwijs zullen gaan, zullen besteed worden om de kwaliteit van het onderwijs te
verbeteren. We moeten investeren in leerlingen en
leerkrachten, eerder dan in structuren en netten.
Het basisonderwijs moet weer écht gratis worden,
de studietoelagen zullen opgetrokken worden tot
op het niveau van de directe studiekosten, meer
jongeren zullen toegang krijgen tot een studiebeurs, en dure schoolreizen mogen niet langer leiden tot feitelijke uitsluiting van kinderen uit minder bemiddelde gezinnen.
De zorgverbreding wordt veralgemeend, ook in het
secundair onderwijs is extra mankracht en omkadering voor zorgverbreding, voor de aanpak van
leerstoornissen en leerproblemen nodig. De onder-

waardering van het Technisch Secundair Onderwijs
en het Beroepssecundair Onderwijs zal aangepakt
worden. De financiële middelen voor schoolgebouwen en infrastructuur moeten voor alle niveaus
substantieel verhoogd worden. En omdat het recht
op levenslang leren de enige afdoende hefboom is
om zowel actieven als niet-actieven mee te laten
evolueren in de samenleving, zal de Vlaamse regering werk maken van een geïntegreerd beleid terzake, met gestructureerde samenwerking tussen
VDAB, VIZO, en Onderwijs voor Sociale Promotie.
De Vlaamse regering hecht een groot belang aan
de herwaardering van het beroep van leraar, onder
meer via functiebeschrijvingen, een zo groot mogelijke harmonisering van het personeelsstatuut in
alle netten, begeleiding voor beginnende leerkrachten en nascholing voor de leraren.
Ook cultuur is een wezenlijke hefboom voor een
maatschappij die waarden als openheid, verdraagzaamheid, creativiteit en kritische zin bij de brede
bevolking wil aanscherpen. Het Vlaamse beleid zal
de samenleving sensibiliseren voor cultuur en er
voldoende middelen voor vrijmaken. Het beleid
moet kansen scheppen, zowel inzake het aanbod
als de spreiding en de beleving, maar mag de inhoud niet bepalen. De Vlaamse regering onderkent
en erkent het belang van het verenigingsleven en
de groeiende ontzuiling in de samenleving, en zij
wil deze evolutie ondersteunen. Culturele centra
moeten verder evolueren tot draaischijven van het
culturele leven op gemeentelijk en regionaal niveau, en openbare bibliotheken worden gaandeweg volwaardige informatheken.
Inzake media moet een onafhankelijke instelling
vóór het einde van dit jaar een plan opmaken dat
aangeeft hoeveel lokale, regionale en landelijke radiozenders een vergunning kunnen krijgen. De monopolisering van de regionale televisieomroep
moet worden tegengegaan, en hun raden van bestuur zullen gedepolitiseerd worden. De huidige
beheersovereenkomst met de VRT blijft onverkort
gelden. Naar gelang van de budgettaire mogelijkheden zal de Vlaamse regering streven naar de geleidelijke invoering van een systeem van gescheiden financiering, met overheidsmiddelen voor de
openbare omroep en particuliere middelen voor de
particuliere initiatieven. De VRT zal gecompenseerd worden voor het derven van die inkomsten.
De Vlaamse overheid zal multimediaprojecten stimuleren die de informatieverstrekking, de opiniëring en de cultuurbeleving met behulp van nieuwe
informatie- en communicatietechnologie mogelijk
maken. En zij zal op zoek gaan naar middelen om
de filmsector een nieuwe dynamiek te geven.

5
Geïntegreerde dienstverlening en communicatie
De overheid en haar administratie zijn er voor de
mensen, niet omgekeerd. De regelgeving zal daarom drastisch afgeslankt worden. Tegen het einde
van deze bestuursperiode willen wij de Vlaamse regelgeving met niet minder dan een kwart verminderen. En de overheid moet leren uitgaan van de
noden, de vragen en het blikveld van de burger,
niet van haar eigen structuren en regels. Die burger
maakt het onderscheid niet tussen de verschillende
overheden, hij heeft daar trouwens geen boodschap aan. Een echt klantgerichte aanpak betekent
dat de administraties van de verschillende overheden samenwerken aan één geïntegreerd aanspreekpunt of loket, waar de mensen met al hun paperassen terechtkunnen. Er komt één dossier voor de
gebruiker, maar voor die ene gebruiker kunnen bij
de verschillende overheden wel verschillende dossiers bestaan. Dat ene loket hoort zo dicht mogelijk
bij de mensen thuis, in de gemeente dus. En de moderne communicatietechnologie maakt de uitbouw
van virtuele loketten mogelijk.
Ook in haar communicatiebeleid zal de Vlaamse
overheid samenwerken met de gemeentebesturen
en de andere overheden, en zal zij uitgaan van de
vragen en informatienoden van de mensen. Er
komt een deontologische code voor de hele Vlaamse overheidscommunicatie, evenals een controleregeling ter bestrijding van politiek misbruik van
overheidscommunicatie.

Gemeenten als volwaardige partners
De gemeentebesturen gaan dus een belangrijke rol
spelen in het beleid dat de Vlaamse regering zich
voorneemt te voeren. Wij wensen deze rol niet op
te dringen aan de gemeentebesturen. De Vlaamse
overheid wil de lokale en de regionale besturen behandelen als volwaardige partners en autonome
overheden. Bij de bestuursopbouw moet het beginsel van de subsidiariteit maximaal toegepast worden : beleidsbeslissingen moeten op het meest
functionele niveau en zo dicht mogelijk bij de burger genomen worden. Dat betekent een centrale
rol voor de gemeenten. De Vlaamse overheid hoeft
de gemeenten geen instructies te geven. Vooral de
kleinere gemeenten voelen zich platgedrukt onder
het gewicht van de planningsvereisten en de convenanten die de Vlaamse regering hen de voorbije
jaren eenzijdig opgelegd heeft. Naar het einde van
de vorige legislatuur toe is een dialoog met de gemeenten opgestart in het kader van het Pact met

Stuk 31 (1999) – Nr. 1

de gemeenten. De Vlaamse regering engageert zich
ertoe deze dialoog uit te diepen en te verbreden.

Institutionele vernieuwing
Tot de federalisering van de organieke wetgeving
voor gemeenten en provincies werd al beslist in het
kader van de Sint-Michielsakkoorden. De feitelijke
uitvoering ervan staat hoog op het verlanglijstje
van de Vlaamse regering. Hiermee kom ik toe aan
het luik Institutionele Vernieuwing.
Wij kunnen niet anders dan vaststellen dat de institutionele stellingnamen van de voorbije paar jaar
alleen maar geleid hebben tot een stellingenoorlog,
met een totale communautaire blokkering en een
hecht Franstalig afwijzingsfront. Het gevolg was
dat de lijst met grondwetsartikelen die deze legislatuur herzien kunnen worden, zeer beperkt gebleven is. Dit legt een zware hypotheek op de mogelijkheden tot institutionele vernieuwing. Dit is geen
verwijt, het is puur een vaststelling.
De Vlaamse regering heeft niettemin de vaste wil
om voort te bouwen op de institutionele dynamiek
die tijdens de vorige legislatuur in het Vlaams Parlement gegroeid is. Zij wil serieuze stappen vooruit
zetten, want voor de versterking van de bestuurskracht van onze instellingen is een aanpassing van
de bevoegdheidsverdeling tussen federale en
Vlaamse overheid onontbeerlijk.
De blokkering moet doorbroken worden, want de
blokkering helpt niemand vooruit. De voorbije
maand kregen we serieuze signalen dat ook de
Franstaligen bereid zijn om de dialoog te hervatten. Ook zij voelen dat er nieuwe stappen nodig
zijn. Die kans moeten en willen wij grijpen, sereen
en constructief.
Alle partijen van deze coalitie die ook in de federale regering vertegenwoordigd zijn, engageren zich
dan ook om de afspraken van het Vlaamse Regeerakkoord inzake institutionele vernieuwing consequent te verdedigen op het federale niveau. Het
Regeerakkoord bevat een stevig uitgewerkt overzicht van hervormingen die snel doorgevoerd kunnen worden en van noodzakelijke hervormingen
waarover een diepgaander overleg noodzakelijk is.
De Vlaamse meerderheidspartijen gaan de verbintenis aan om zich op federaal niveau met overtuiging en gezamenlijk in te zetten voor de realisatie
ervan. Wij beseffen dat lang niet alles ineens bereikt kan worden, maar wij vertrouwen er wel op

Stuk 31 (1999) – Nr. 1

6

dat wij met deze aanpak op korte termijn vooruitgang zullen boeken.

Begrotingsbeleid
Het beleidsprogramma dat de Vlaamse regering u
en alle Vlamingen voor de komende vijf jaar voorstelt, is niet alleen vernieuwend, het is ook ambitieus. Maar het is niet vrijblijvend. De Vlaamse overheid is een overheid met een begroting die gezond
is, en ik breng graag hulde aan de vorige Vlaamse
regering voor het strikte begrotingsbeleid dat zij
gevoerd heeft. Wij hebben de vaste wil om dit
strakke budgettaire beleid onverminderd aan te
houden. Budgettaire ruimte voor nieuw beleid zal
onder meer gezocht worden door schrapping of
vermindering van uitgaven door toepassing van de
zero base budgetting. De overheid moet een aantal
niet-kerntaken ook afstoten, onder meer door privatisering.
De – voorzichtige – berekeningen van de Vlaamse
administratie hebben ons geleerd dat de Vlaamse
overheid over vijf jaar kan rekenen op minstens
200 miljard frank extra inkomsten. Wij hebben er
bewust voor geopteerd om niet meteen van dit
hele bedrag de bestemming vast te leggen, om
straks nog soepel te kunnen inspelen op nieuwe
noden en uitdagingen. Toch kan nu al vooropgesteld worden dat van dit totale bedrag 50 miljard
uitgetrokken zal worden voor een verlaging van de
belasting op het werk en de neutralisering van de
werkloosheidsval. 50 miljard gaat naar duurzame
ontwikkeling, dus naar mobiliteit, leefmilieu en
duurzame landbouw. 40 miljard wordt gereserveerd
voor het sociaal en welzijnsbeleid, met de invoering en uitbouw van de zorgverzekering, de huisvesting en de creatie van 15.000 jobs in de sociale
economie. Onderwijs mag rekenen op 20 miljard
extra, waarvan de helft voor schoolgebouwen, en
cultuur op 5 miljard.

gekrompen worden en wordt de rol van de administratie versterkt. Vanuit het politieke primaat bepalen de ministers het beleid. Zij worden bijgestaan
door hun kabinet voor de politieke afweging van
de mogelijke beleidskeuzen. Zodra het beleid bepaald is door het politieke niveau, houdt dat automatisch ook in dat de uitvoering van het beleid een
taak van de administratie is. De administratie heeft
ook een essentiële rol te spelen bij de beleidsvoorbereiding, en achteraf bij de evaluatie van het beleid. De Vlaamse administratie is de voorbije jaren
al omgebouwd tot een efficiënter werkend apparaat. Deze professionalisering zal verder onderbouwd worden. Daartoe zal onder meer een mandaatsysteem voor topambtenaren ingevoerd worden, gekoppeld aan hun responsabilisering om met
de beschikbare middelen de afgesproken doelstellingen te halen. En binnen het ministerie van de
Vlaamse Gemeenschap wordt een dienst interne
audit opgericht.
Omdat de politieke mandatarissen hun beslissingen in volle onafhankelijkheid moeten kunnen
nemen, is de Vlaamse regering voorstander van
een aantal onverenigbaarheden. Zo bijvoorbeeld
tussen een parlementair mandaat en het ambt van
burgemeester, schepen of OCMW-voorzitter, en
tussen een parlementair mandaat en een bestuursmandaat bij een intercommunale.
Naast politiek en administratie is er nog een derde
medespeler in het bestuur. Dat is diegene om wie
het allemaal gaat : de burger. Ook de burger moet
volwaardig en actief mee de richting kunnen bepalen waarin het beleid uitgezet wordt. In afwachting
van de invoering van het bindend referendum
wordt daarom het consultatief referendum ingevoerd. De Vlaamse regering verbindt zich er alvast
toe de uitslag van deze referenda te respecteren.

Vlaams Parlement

Depolitisering
Heel wat kiezers hebben op 13 juni te kennen gegeven dat zij kritisch staan tegenover de politiek.
Politiek is nochtans geen vies woord, politiek kan
het verschil maken tussen ontmoediging om wat
fout ging en vertrouwen in een nieuwe toekomst.
Het beleidsprogramma dat wij u vandaag voorstellen, wil daar het bewijs van zijn. Politiek móet dus,
maar politisering mag niet. De politiek moet haar
grenzen kennen. Daarom zullen de kabinetten in-

Het bestuursakkoord dat de Vlaamse regering
voorstelt, is duidelijk in de keuzen die het maakt,
maar het beoogt lang geen volledigheid, en wij
hebben niet de pretentie de waarheid in pacht te
hebben. De mondige burgers moeten hun vertaling
vinden in een mondig parlement, en het Vlaams
Parlement dat optreedt als vertolker van de signalen en creatieve ideeën die leven bij de Vlamingen,
moeten wij zeer ernstig nemen. Wij rekenen erop
dat u ons aanvult, corrigeert waar dat nodig is en
bijstuurt, en daartoe willen wij vijf jaar lang een
open dialoog met u aangaan.

7
Mijnheer de Voorzitter,
Dames en Heren,
De Vlaamse regering legt u een bijzonder ambitieus programma voor. De vier partijen die hun
krachten thans verenigen, hebben op zeer korte
tijd een heel lange weg afgelegd. Maar het signaal
dat de kiezer de politieke wereld toegezonden
heeft, was zo sterk en eigenlijk ook zo duidelijk,
dat wij wel snel móesten gaan. De kiezer wou een
nieuwe bestuurlijke aanpak voor Vlaanderen, en
dat nieuwe politieke project is wat wij u vandaag
voorleggen. Om hierin te slagen, hebben wij iets
moeten doen dat ook al nieuw is in onze politieke
cultuur : wij hebben ons niet toegespitst op dat wat
ons scheidt, maar integendeel op datgene waarvoor
wij elkaar konden vinden. En dat bleek uiteindelijk
verrassend veel te zijn.
Die veelheid hebben wij samengesmeed tot een coherent en krachtig programma. Wij zijn ervan overtuigd dat wij met dit nieuwe project heel wat ten
goede kunnen keren in Vlaanderen, en het vele
goede dat er al is, de beste ondersteuning kunnen
geven.
De politiek vermag veel, maar de politiek vermag
niets als de mensen niet inspelen op de voorzetten
vanuit het beleid. Daarom willen wij u dit Vlaamse
bestuursakkoord aanreiken als ons aandeel in een
ruimer maatschappelijk contract met de Vlamingen. In de mate dat de politiek haar engagementen
vervult, verwachten wij dat ook de Vlamingen hun
deel van de plichten nakomen. Vlaanderen heeft
nood aan een nieuwe burgerzin. Denis de Rougemont heeft het scherp gesteld : het echte verval van
een maatschappij begint wanneer de mensen zich
gaan afvragen wat er zal gebeuren, in plaats van
zich de vraag te stellen wat zij eraan kunnen doen.
Aan de vooravond van een nieuwe eeuw en zelfs
een nieuw millennium mogen de Vlamingen zich
niet bang afsluiten voor de wereld en de toekomst.
Vlaanderen mag niet zelfgenoegzaam worden,
maar het heeft nood aan tolerantie, aan wederzijds
respect, aan een open blik op de wereld, aan bereidheid om zich in te zetten, aan enthousiasme
ook.
De Vlaamse regering wil daarin het voortouw
nemen en zelf het goede voorbeeld geven, met dit
regeerprogramma als leidraad en eerste stap. Voor
dit uitdagende programma, mijnheer de Voorzitter,
Dames en Heren, vraagt de Vlaamse regering uw
akkoord.

Stuk 31 (1999) – Nr. 1

Stuk 31 (1999) – Nr. 1

8

9

BIJLAGE
REGEERAKKOORD

Stuk 31 (1999) – Nr. 1

Stuk 31 (1999) – Nr. 1

10

11

Stuk 31 (1999) – Nr. 1

EEN NIEUW PROJECT VOOR VLAANDEREN

Stuk 31 (1999) – Nr. 1

12
INHOUD
Blz.

EEN NIEUW PROJECT VOOR VLAANDEREN
Inleiding : De trendbreuk . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 13

DEEL I – MEER DEMOCRATIE EN EEN BETER BESTUUR
Hoofdstuk 1 – Een nieuw bestuurlijk beleid . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 14
Hoofdstuk 2 – Institutionele vernieuwing . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 19

DEEL II – WELVAART EN WELZIJN IN VLAANDEREN
Hoofdstuk 1 – Meer welvaart met een actief werkgelegenheidsbeleid . . . . . . . . . . . . . . . . . . . . . . . . . . . . . 22
Hoofdstuk 2 – Meer welzijn met een actief zorgbeleid . . . . . . . . . . . . . . . . . . . . . . . . . . . . . . . . . . . . . . . . . . 30

DEEL III – KENNIS EN CREATIVITEIT VOOR IEDEREEN
Hoofdstuk 1 – Een toekomstgericht onderwijsbeleid . . . . . . . . . . . . . . . . . . . . . . . . . . . . . . . . . . . . . . . . . . . 33
Hoofdstuk 2 – Een toekomstgericht cultuur- en mediabeleid . . . . . . . . . . . . . . . . . . . . . . . . . . . . . . . . . . . . . 39

DEEL IV – KWALITEIT DOET LEVEN
Hoofdstuk 1 – Naar een gezond en resultaatgericht milieubeleid . . . . . . . . . . . . . . . . . . . . . . . . . . . . . . . . . 43
Hoofdstuk 2 – Een Vlaams mobiliteitsplan . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 49
Hoofdstuk 3 – Ruimte goed ordenen . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 53
Hoofdstuk 4 – Wonen in Vlaanderen, wonen in de stad . . . . . . . . . . . . . . . . . . . . . . . . . . . . . . . . . . . . . . . . . 54

DEEL V – BRUSSEL, HOOFDSTAD VAN VLAANDEREN . . . . . . . . . . . . . . . . . . . . . . . . . . . . . . . . . . 57

DEEL VI – VLAANDEREN INTERNATIONAAL . . . . . . . . . . . . . . . . . . . . . . . . . . . . . . . . . . . . . . . . . . . 60

DEEL VII – EEN BEDACHTZAAM BEGROTINGSBELEID . . . . . . . . . . . . . . . . . . . . . . . . . . . . . . . . 62

13
INLEIDING : DE TRENDBREUK
Op de vooravond van de 21ste eeuw heeft de kiezer de Vlaamse politieke krachtverhoudingen
grondig door elkaar geschud. De zucht naar verandering, naar een ander beleid was nooit zo groot.
Die zucht naar verandering kan niet los gezien
worden van de grote maatschappelijke veranderingen die het einde van de 20ste eeuw kenmerken.
De doorbraak van de kennis- en informatiemaatschappij, het wegvallen van de grenzen – met als
symbool de introductie van de euro – en de technische en biologische revolutie luiden een nieuw historisch tijdperk in waarvan de draagwijdte nu nog
niet duidelijk is. Naast de onvermoede mogelijkheden die de 21ste eeuw zal bieden, zijn er ook reële
bedreigingen : de dreiging van een dualisering van
de maatschappij op basis van de toegang tot de
kennis- en informatiemaatschappij en de verloedering van het milieu, om er slechts twee te vermelden.
In die context mag het niet verbazen dat de burger
andere verwachtingen heeft ten overstaan van de
politieke overheid dan enkele decennia geleden.
De Vlaamse regering heeft de bedoeling binnen de
krijtlijnen van de Vlaamse bevoegdheidssfeer een
beleid te voeren dat rekening houdt met de nieuwe
maatschappelijke uitdagingen en dat de burger
weer een houvast geeft, hem terug het gevoel geeft
dat de politiek wel degelijk het verschil kan maken.
Vlaanderen toekomstgericht en vernieuwend besturen betekent voor de Vlaamse regering in de
eerste plaats dat ze de rol van de overheid in het
maatschappelijk gebeuren anders zal invullen.
Hierbij is het uitgangspunt dat de overheid niet
alles moet doen, maar wat ze doet, goed moet
doen. Dat betekent concreet dat de overheid aan
beleidsuitvoering doet, wanneer privé-initiatief niet
aangewezen is of bij gebrek aan privé-initiatief. De
overheid is wel exclusief verantwoordelijk voor de
normering, controle en bestraffing. Voor haar opdrachten krijgt de overheid de nodige middelen.
Deze belangrijke krachtlijn van de beleidsvisie van
de Vlaamse regering wordt concreet vertaald in de
verschillende hoofdstukken van deze regeerverklaring, gaande van het economische over het milieuen het welzijnsbeleid.
In het verlengde van deze fundamentele beleidsoptie zal de Vlaamse regering ook een aantal initiatieven nemen om de Vlaamse overheid beter te
laten functioneren. Hierbij is het uitgangspunt dat
de Vlaamse regering en het Vlaams Parlement het
primaat hebben in de politiek en dat ze moeten be-

Stuk 31 (1999) – Nr. 1

slissen op basis van het algemeen belang en niet in
het belang van lobby's en pressiegroepen. De herwaardering van de administratie, die reeds tijdens
de vorige legislaturen was ingezet, zal worden
voortgezet, waarbij nog meer dan in het verleden
de nadruk gelegd zal worden op de uitbouw van
een kwaliteitsvolle en klantvriendelijke dienstverlening door de diensten. De vereenvoudiging van
de regelgeving en de ‘één-loket’-gedachte zijn in
dit verband belangrijke beleidsopties.
Toekomstgericht en vernieuwend besturen betekent voor de Vlaamse regering dat zij oog heeft
voor duurzame ontwikkeling in de verschillende
bevoegdheidsdomeinen. Dat betekent voorzien in
de behoeften van de huidige generatie zonder de
mogelijkheden van de toekomstige generaties in
gevaar te brengen. Duurzame ontwikkeling gebeurt binnen de ecologische grenzen, en heeft aandacht voor de minder begunstigden in onze samenleving. Uitgangspunt van het economisch beleid is
de Vlaamse economie weer meer zuurstof te
geven, zodat het ondernemerschap zich kan ontplooien en jongeren weer perspectief op zinvolle
arbeid geboden wordt.
Om haar toekomstgerichte beleid te kunnen realiseren, moet de Vlaamse regering over een aantal
bevoegdheden beschikken die momenteel nog tot
het federale niveau behoren. De Vlaamse regering
zal in het kader van de nieuwe dialoog van gemeenschap tot gemeenschap dan ook het gesprek
aangaan met de overige deelstaten en de federale
staat om te komen tot een nieuwe bevoegdheidsverdeling. Daarbij aansluitend streeft de Vlaamse
regering naar goede verhoudingen met de overige
deelstaten in de Belgische federale staat. Ze wijst
erop dat het territorialiteitsbeginsel en het principe
van de niet-inmenging ten volle gerespecteerd en
gewaarborgd moeten worden. Ook het vraagstuk
van de faciliteiten moet besproken worden.
Het is de overtuiging van de nieuwe Vlaamse regering dat een beleid dat deze krachtlijnen als uitgangspunt neemt de kwaliteit van het leven in
Vlaanderen ten goede zal komen. Maar een overheidsbeleid alleen kan dat niet waarmaken : daarvoor is tevens een actieve participatie van de mondig geworden burger aan het maatschappelijk
leven noodzakelijk. Daarom roept de Vlaamse regering de burgers op actief mee te werken aan een
open en verdraagzaam Vlaanderen, waarin respect
voor de medeburger en de regelgeving centraal
staan. De Vlaamse regering zal eventuele parlementaire initiatieven ondersteunen om die uitgangspunten van een open en verdraagzaam

Stuk 31 (1999) – Nr. 1

14

Vlaanderen op basis van de constitutieve autonomie te vertalen.
Indien zowel de overheid als de burger hun aandeel in het nieuwe maatschappelijk contract opnemen kan Vlaanderen de 21ste eeuw met vertrouwen tegemoetzien.

DEEL I – MEER DEMOCRATIE EN EEN
BETER BESTUUR
HOOFDSTUK 1 – EEN NIEUW BESTUURLIJK BELEID
Inleiding : fundamentele beleidsopties
1. Vereenvoudiging van wetgeving en klantvriendelijkheid
De regelgeving blijft exponentieel groeien en de
complexiteit ervan neemt toe. Het beheersen, het
transparant maken en het onderlinge afstemmen
van regels en procedures zijn essentieel om de
dienstverlening van de overheid klantvriendelijker
te maken.
Concrete voorstellen die leiden tot een vereenvoudiging van wetgeving, procedures en regels zullen
zowel door de administratie als door de bevolking,
instellingen en ondernemingen die ermee worden
geconfronteerd, positief worden onthaald. Vereenvoudiging betekent geenszins de afzwakking van
doelstellingen en/of normen.
Binnen een jaar na de installatie zal de regering, na
voorbereiding door de administratie, voorstellen in
het Vlaams Parlement indienen om de wetgeving,
procedures, regels en allerhande formaliteiten te
vereenvoudigen en te stroomlijnen met het oog op
een beter bestuur. Tevens moet er een evaluatie
komen van de decreten, waarbij een beroep kan
worden gedaan op de Raad van State. Het is de bedoeling om aan het einde van de bestuursperiode
tot een vermindering van 25% van de Vlaamse regelgeving te komen. De Vlaamse regering legt in
dit verband jaarlijks aan het Vlaams Parlement een
voortgangsrapport voor, met inbegrip van een actuele stand van zaken over de decreten.

Verschillende soorten dienstverlening voor elke afzonderlijke klant moeten tot één geïntegreerd geheel gesmeed worden.

2. Eén geïntegreerd loket voor de gemeentelijke,
provinciale en Vlaamse dienstverlening
Werken aan integrale kwaliteitszorg en klantgerichtheid betekent dat de administraties van de
verschillende overheden samen werken aan de geleidelijke uitbouw van één geïntegreerd aanspreekpunt, waar klanten in hun gemeente terechtkunnen
voor een gedifferentieerde dienstverlening. De moderne informatie- en communicatietechnologie
biedt de mogelijkheid om virtuele loketten te openen voor die klantgerichte dienstverlening.
Bij het ontwikkelen van zulke geïntegreerde loketten is er coördinatie tussen de verschillende beleidsniveaus nodig. De kostprijs mag niet afgewenteld worden op de gemeenten, maar moet gefinancierd worden door alle overheden die hun diensten
aanbieden.
Processen moeten herdacht worden met het oog op
één contactpunt : de burger ziet de overheid als
één geheel, maar kan verschillende administraties
en diensten aanspreken. Er is één dossier voor de
gebruiker, maar voor diezelfde gebruiker kunnen
bij de overheid veel dossiers bestaan.
Het is duidelijk dat zo’n integratieproces een doorgedreven samenwerking vergt tussen de administraties van de verschillende overheidsniveaus. Het
vereist ook bekwame en efficiënt opgeleide ambtenaren, zowel op de eerste lijn als op de tweede lijn,
die een dossier van het begin tot het einde mee
kunnen begeleiden en sturen.

3. Openbaarheid van bestuur
De gebruiker van de openbare dienst moet maximale waarborgen en rechtsbescherming genieten
inzake de grondwettelijk gewaarborgde openbaarheid van bestuur. Met betrekking tot beslissingen
van gemeenten, OCMW’s, intercommunales en
provincies moet een zo uniform mogelijke beroepsprocedure worden ingesteld, die mede de
openbaarheid van bestuur realiseert.

4. Beperking van het aantal kabinetsleden
Tevens zal de Vlaamse regering haar volle medewerking verlenen aan de ombudsman van de
Vlaamse Gemeenschap.

De verhouding tussen het kabinet en de administratie is aan herziening toe, met het oog op een

15
doorzichtiger, efficiënter en democratischer bestuur.
Vanuit het politieke primaat bepalen de ministers
het beleid, waarbij zij bijgestaan worden door hun
kabinet voor de politieke afweging van de potentiële beleidskeuzen. Zodra het beleid bepaald is
door het politieke niveau, houdt dat automatisch
ook de opdracht voor de beleidsuitvoering door de
administratie in.
In het verleden namen kabinetten specifieke taken
van de administratie over. Dat vermindert de verantwoordelijkheid van de administratie en werkt
demotiverend. De administratie moet ten volle
haar rol in de beleidsuitvoering kunnen spelen, met
sturing vanuit de regering. Bovendien moeten de
beleidsvoorbereiding en de beleidsevaluatie een
wezenlijke kerntaak van het ministerie van de
Vlaamse Gemeenschap worden.
De versterking van de rol van de administratie gaat
hand in hand met een inkrimping van de kabinetten. De ministers hebben in hun kabinet vooral behoefte aan goede stafleden, die hen bijstaan in inhoudelijke en politieke afwegingen. Het aantal
stafleden wordt bepaald vanuit de bevoegdheidspakketten van elke minister. Voor specifieke problemen moeten zij een beroep kunnen doen op externe consultants, ten laste van de kabinetskredieten. Het aantal uitvoerende kabinetsmedewerkers
wordt globaal verminderd met 30 % ten opzichte
van de huidige aantallen.

Stuk 31 (1999) – Nr. 1

opinie. De bevolking heeft recht op duidelijke informatie over de aanwending van de publieke middelen, de doelstellingen van de overheid en de uitvoering van beleidslijnen en actieprogramma’s.
De Vlaamse overheidscommunicatie wordt vraaggericht uitgebouwd, vanuit de behoeften van de
klanten. Bij de wegwijs- en eerstelijnsvoorlichting
neemt de Vlaamse Infolijn een centrale plaats in.
Er wordt een netwerk van Vlaamse en gemeentelijke voorlichtingsambtenaren uitgebouwd en het
elektronisch loket wordt versneld ingevoerd.
Er wordt een deontologische code voor de Vlaamse overheidscommunicatie uitgewerkt, met inbegrip van een controleregeling ter bestrijding van
politiek misbruik van overheidscommunicatie. Met
het oog op een systematisch bekendmakings-,
imago- en voorlichtingsbeleid ten aanzien van het
buitenland wordt een vaste werkgroep met ambtelijke ondersteuning opgericht, en worden binnen
het totale communicatiebudget daartoe de nodige
middelen uitgetrokken.

7. Decumulatie en onverenigbaarheden
Politieke mandatarissen moeten hun beslissingen in
volle onafhankelijkheid kunnen nemen. Daarom is
de Vlaamse regering voorstander van de volgende
onverenigbaarheden :
– de gelijktijdige uitoefening van kabinetsopdrachten en functies die aanleiding kunnen
geven tot belangenvermenging ;

5. Depolitisering
De depolitisering van de administratie moet worden voortgezet. De aanwervingen gebeuren reeds
op basis van vergelijkende examens. Voor bevorderingen op leidinggevende niveaus wordt nu al gewerkt met een interne potentieelinschatting, een
extern assessment center of interview en een presentatie van de beleidsvisie. Het invoeren van mandaatsystemen en contractmanagement moet het resultaatgerichte werken nog meer beklemtonen.
Het Vlaams Selectiecentrum voor Overheidspersoneel zal op korte termijn voor alle overheden in
Vlaanderen optreden als bemiddelaar voor de selectie van contractueel personeel.

6. Communicatiebeleid
De Vlaamse overheid wil actief communiceren om
haar beleidslijnen en actieprogramma's op regelmatige basis kenbaar te maken aan de publieke

– de cumulatie van verschillende politieke mandaten, die de geloofwaardigheid van de politiek
ondermijnt en een continue vernieuwing en verjonging onmogelijk maakt. De onverenigbaarheid tussen het ambt van burgemeester, schepen
of OCMW-voorzitter met een parlementair
mandaat is in dat opzicht een prioritaire doelstelling ;
– wat de ‘privé-sector’ betreft, de cumulatie van
bestuurs- en directiefuncties in belangenorganisaties, die aanleiding kunnen geven tot belangenvermenging ;
– de cumulatie van een parlementair mandaat
met mandaten in : 1) intercommunales (raad
van bestuur), 2) organisaties die een decretale
functie vervullen in de subregionale economie,
3) het VVSG-bestuur, 4) het VVP-bestuur, 5)
bestuurs- of directieraden van rechtspersonen
met overheidsparticipaties, parastatalen, DAB's,

Stuk 31 (1999) – Nr. 1

16

AOB's en VOI's en 6) officiële adviesorganen
van het parlement en de regering.

voor de beleidsvoorbereiding en de beleidsevaluatie.

In afwachting van de invoering van het bindend referendum en het volksdecreet wordt het consultatief referendum ingevoerd om de burgers nauwer
bij het beleid te kunnen betrekken. De Vlaamse regering verbindt er zich alvast toe de uitslag van
deze referenda te respecteren.

De Vlaamse openbare instellingen nemen de uitvoerende taken op zich die – in het kader van de
doelstellingen die de overheid zich stelt – niet kunnen worden overgelaten aan de werking van de
vrije markt. Hun autonomie inzake interne organisatie, budget en personeelsbeleid maakt het mogelijk om – binnen de krijtlijnen van de beheersovereenkomst – de activiteiten beter af te stemmen op
de te bereiken doelstellingen.

In het huidige systeem zijn de kieskringen electoraal niet neutraal wegens de ongelijke grootte. Het
kiesquorum is in kleinere kieskringen moeilijker te
halen dan in grote kieskringen. Daardoor worden
de resultaten vertekend. De apparentering versterkt dit effect. De Vlaamse regering zal in overleg
met het Vlaams Parlement een initiatief nemen om
die situatie aan te passen.

De rol en de samenstelling van de raden van bestuur moeten worden geëvalueerd en bijgestuurd.
Daar primeren het algemeen belang, de efficiëntie
en de onafhankelijkheid op het particuliere belang
van pressiegroepen. Bijsturing van de rol van de
raden van bestuur impliceert ook een volwaardige
responsabilisering van het operationele management.

8. Meer inspraak

2. Grotere resultaatgerichtheid
De optimalisering van de werking van het ministerie van de Vlaamse Gemeenschap en de VOI’s
1. Meer verantwoordelijkheid voor de Vlaamse
administratie
De Vlaamse administratie pleit terecht voor meer
responsabilisering. De kerntaken van de Vlaamse
administratie zijn beleidsvoorbereiding, beleidsuitvoering en beleidsevaluatie, met inbegrip van monitoring, toezicht en inspectie.
De beleidsuitvoering kan ondergebracht worden
bij verzelfstandigde entiteiten (VOI’s), die steeds
moeten werken binnen het kader van beheersovereenkomsten. De beheersovereenkomsten moeten
sluitende bepalingen bevatten met betrekking tot
vijf kernpunten :
– de doelstellingen, op grond van het politieke
primaat met betrekking tot de beleidsbepaling ;
– de middelen, de sturing en controle van de entiteiten ;
– de resultaatsverbintenissen en de aanspreekbaarheid daarop ;
– de jaarlijkse rapportage en de (parlementaire)
controle ;
– de terugkoppeling van alle gegevens die de beleidsondersteunende administratie nodig heeft

De administratie moet resultaatgericht werken op
grond van duidelijk afgesproken, meetbare doelstellingen. Via doelmatigheidsanalyse moet de werking van de administratie voortdurend worden
geëvalueerd en verbeterd. In dat verband moet
ook de uitvoering van het outsourcingscontract in
verband met de informaticadienstverlening doorgelicht worden.
Mensen zijn sleutelelementen in elke dienstverlenende organisatie. Er moeten verdere stappen
gezet worden naar een krachtig competentiemanagement. Dat vereist een aantal ingrepen in
het wervings- en bevorderingsbeleid, de beloningsmogelijkheden en het vormingsbeleid. In dat kader
moeten ook de zeer stringente voorwaarden van
het federale ‘Algemene Principes Koninklijk Besluit’ ter discussie gesteld worden.
Inzake personeelsbeleid moet meer mobiliteit mogelijk worden gemaakt tussen alle geledingen van
de Vlaamse overheid (ministerie, Vlaamse Openbare Instellingen, wetenschappelijke instellingen,
provincies en gemeenten). Dat betekent een aanzienlijke verruiming van de totale interne arbeidsmarkt en de mogelijkheid tot optimale aanwending
van het aanwezige personeel.
Voor topambtenaren moet een mandaatsysteem
worden ingevoerd. Een voorwaarde daarvoor is
wel dat de mandaathouders worden geresponsabiliseerd om met de beschikbare middelen de afge-

17
sproken doelstellingen te halen. Dat mandaatsysteem zou concreet inhouden dat topambtenaren in
principe maximaal twee mandaten van zes jaar dezelfde functie kunnen uitoefenen. Daarna stappen
ze in een andere functie om verstarring te voorkomen.

3. Evaluatiesysteem
Voor behoorlijk management zijn degelijke benoemings-, evaluatie- en beroepsprocedures onontbeerlijk. Bureaucratisering moet daarbij evenwel te
allen prijze vermeden worden.

4. De oprichting van een dienst Interne Audit binnen het ministerie van de Vlaamse Gemeenschap
Binnen het ministerie van de Vlaamse Gemeenschap zal een Interne Audit worden opgericht met
als taakstelling het uitvoeren van administratieve
onderzoeken. De Interne Audit functioneert onafhankelijk (onder meer via rapportering aan een
onafhankelijk auditcomité) en kan alle bedrijfsprocessen en activiteiten onderzoeken en evalueren.
Door de deskundige evaluatie van het bestaande
controlesysteem en de formulering van aanbevelingen ter verbetering ervan moet de Interne Audit
bijdragen tot structurele verbeteringen en de correcte en efficiënte werking van de administratie.

Stuk 31 (1999) – Nr. 1

Uitgangspunten met betrekking tot de bestuurlijke
organisatie
1. Subsidiariteit, gemeentelijke autonomie en
openbaarheid
Bestuurlijke vernieuwing moet ook los van de institutionele hervormingen tot ontwikkeling komen.
Een basisprincipe daarvoor is dat de bestuursopbouw maximaal rekening houdt met het beginsel
van de subsidiariteit. Dat betekent dat de beleidsbeslissingen genomen worden op het meest functionele niveau en zo dicht mogelijk bij de burger.
De gemeenten krijgen dan ook een centrale plaats.
Het CBO-rapport vormt het aanknopingspunt
voor de afbakening van de bevoegdheden van de
diverse beleidsniveaus in Vlaanderen. Voor de drie
rechtstreeks verkozen overheidsniveaus (Vlaanderen, provincies, lokale besturen) moet er op korte
termijn duidelijkheid komen over hun kerntaken.
In het kader van een gebiedsgerichte benadering
zal ruimte behouden worden voor lokale en subregionale behoeften en bekommernissen en voor
specifieke behoeften. Streefdoel is dat er een gelijktijdige afsprakenregeling over de drie bestuursniveaus in complementariteit tot stand komt.
Tegelijkertijd moeten de verschillende taken en
rollen van het ministerie van de Vlaamse Gemeenschap en de Vlaamse openbare instellingen
(VOI’s) ten opzichte van de andere besturen worden afgelijnd.

Indien de onderzoeken zouden uitwijzen dat er
mogelijke misdrijven zijn gepleegd, worden de gerechtelijke instanties ingelicht.

Zowel voor Vlaanderen, voor de provincies als
voor de gemeenten staat het primaat van de politiek centraal. Dat betekent dat opdrachten en bevoegdheden maximaal toevertrouwd worden aan
gekozenen en organen die onder de rechtstreekse
controle staan van verkozen raden. Vanwege het
primaat van de politiek wordt afgestapt van de toewijzing van bevoegdheden aan structuren die niet
beantwoorden aan de vereisten van democratische
legitimering.

Het is de bedoeling dat de Interne Audit op relatief
korte termijn – begin 2000 – operationeel wordt,
met als werkterrein het ministerie van de Vlaamse
Gemeenschap, de Vlaamse wetenschappelijke instellingen en de Vlaamse Openbare Instellingen.

In het nieuwe beleid staan openbaarheid van bestuur en openheid centraal. Dat veronderstelt een
echt spreekrecht voor de ambtenaren, een verstaanbare wetgeving en een vlotte toegankelijkheid
tot de administratie.

Onverminderd de bevoegdheden van de gerechtelijke instanties, wordt de Interne Audit ook ingezet
voor het uitvoeren van administratieve onderzoeken, ingeval zich ernstige indicaties van onregelmatigheden voordoen.

Stuk 31 (1999) – Nr. 1

18

2. Lokale besturen
In afwachting dat de bevoegdheid over de organieke wetgeving inzake gemeenten en provincies
overgeheveld wordt, wordt verder werk gemaakt
van een wetenschappelijk onderbouwd ontwerp
van Vlaams gemeentedecreet. Daarover wordt een
zo breed mogelijk maatschappelijk debat gevoerd.
Het ontwerp moet passen in een eigentijdse
Vlaamse bestuurlijke organisatie.

3. Gemeentefonds, Investeringsfonds en het Provinciefonds
De verdelingscriteria van het Gemeentefonds worden opnieuw bekeken op basis van onder meer de
volgende principes :
– meer aandacht voor het objectieve belastingvermogen en dus voor fiscale solidariteit. Eenzelfde belastingeenheid levert immers in de ene gemeente meer op dan in een andere ;
– de valorisering van de centrumfuncties. De belastingen van de centrumsteden zijn hoger. Dat
heeft niet alleen te maken met hun financiële
draagkracht, maar ook en vooral met de ruimere opdrachten van de centrumsteden. Een stad
zonder hoogwaardige centrumfuncties verliest
haar aantrekkingskracht. Een stedelijk beleid
moet die functies verstevigen en verder uitbouwen. Dat mag niet enkel op kosten van de stadsbewoner zelf gebeuren : elke verhoging van de
belastingdruk van de stedelingen zal de stadsvlucht verder in de hand werken ;
– de bestuurskracht van de gemeenten, meer bepaald wat de kleinere gemeenten betreft ;
– de rol van het Gemeentefonds, dat ook de positie moet honoreren van gemeenten die de open
ruimte in Vlaanderen vrijwaren. Zo kunnen landelijke gemeenten met veel open ruimte beloond worden om landelijk te zijn en te blijven.
Steden met weinig open ruimte worden beloond
voor het scheppen van meer open ruimte en
groen ;
– de evolutie van een aantal nieuwe uitdagingen,
onder meer de veiligheidsproblematiek (meeruitgaven als gevolg van de politiehervorming)
en de stijgende pensioenlast van de gemeenten.
Ook het Investeringsfonds wordt hervormd volgens de bovenstaande principes. Lokale besturen
die samenwerken op het vlak van investeringsdos-

siers, moeten daartoe een stimulans krijgen. De decretaal vastgestelde jaarlijkse investering van het
Gemeente- en Provinciefonds zal vanaf 2000 opnieuw integraal worden toegepast.
De samenwerking tussen gemeenten moet financieel worden beloond, net zoals de gebiedsgerichte
samenwerking op bovenlokaal niveau met de provincies en andere partners. In de eerste plaats
wordt gedacht aan samenwerking op het vlak van
mobiliteit, economische ontwikkeling, werkgelegenheid en het opstellen van een gezamenlijk
structuurplan.

4. Intercommunales
Samenwerking tussen lokale besturen is vaak
nodig, vooral voor kleinere gemeenten die afzonderlijk onvoldoende bestuurskrachtig zijn, en zeker
als zware financiële inspanningen nodig zijn. De
mogelijkheden inzake samenwerking tussen de gemeenten moeten gestimuleerd worden in een losser verband. Aandachtspunten daarbij zijn een
sterke gemeentelijke verankering, de statutaire inperking van de activiteiten, het inbouwen van cumulatiebeperkingen, de afstemming van het administratief toezicht en de versterking van het democratisch toezicht, de democratische werking en een
representatieve samenstelling van het beheersorgaan.
De intergemeentelijke samenwerkingsvormen zijn
hulpstructuren, die de gemeenten op vrijwillige
basis oprichten voor de doelmatige uitoefening van
welomschreven taken van gemeentelijk belang. Intercommunales mogen niet leiden tot persoonlijke
of structurele belangenvermenging. De rechtstreekse band met de gemeenten die ze hebben opgericht, moet gevrijwaard blijven. Er komt een decretale basis voor de democratisering van de intercommunales en er komen nieuwe rechtsvormen
die hun moeten toelaten hun activiteiten te ontplooien.

5. Uitvoering en verdieping van het pact tussen de
Vlaamse regering en de Vlaamse gemeenten en
OCMW’s en van de afsprakennota met de provincies
De uitvoering en de verdieping van het pact tussen
de Vlaamse regering en de Vlaamse gemeenten en
OCMW's moet op termijn uitmonden in een gezamenlijk bestuursakkoord. Dat betekent dat Vlaanderen en de lokale besturen in partnerschap over-

19
leg zullen plegen over de beoogde doelstellingen.
Prioritair zijn :
– een duidelijk decretaal kader voor het convenantenbeleid, dat wordt vereenvoudigd. Er
wordt gestreefd naar een systeem van sectorale
samenwerkingsakkoorden op basis van gemeenschappelijke beleidsdoelstellingen, waarbij men
oog heeft voor maatwerk dat is afgestemd op de
lokale situatie. Een duidelijke meerjarenfinanciering wordt vastgelegd ;
– een grondige aanpassing van het decreet op de
intercommunales ;
– de aanpassing van het decretale kader voor de
samenwerking van de gemeenten en de
OCMW’s met privé-organisaties ;
– de specifieke vereenvoudiging en harmonisering van het administratief toezicht in overeenstemming met het principe van de gemeentelijke autonomie.
In dezelfde zin wordt ook de dialoog voortgezet
tussen de Vlaamse regering en de provincies en de
provinciegouverneurs zoals die op basis van de afsprakennota is aangevat.

HOOFDSTUK 2 – INSTITUTIONELE VERNIEUWING
Inleiding
De huidige staatkundige ordening en de bestaande
bevoegdheidsverdeling leiden tot heel wat blokkeringen en een inefficiënt bestuur. Dat blijkt onder
meer overvloedig uit het verslag van de Senaatscommissie voor institutionele aangelegenheden.
Dat werkdocument heeft een grondige analyse gemaakt van de problematiek van de bevoegdheidsconflicten, maar er worden niet altijd concrete oplossingen geformuleerd.
Om in Vlaanderen een werkelijke bestuurlijke vernieuwing door te voeren, en om een groot aantal
van haar programmapunten te kunnen realiseren,
zal de Vlaamse regering nieuwe stappen zetten op
het gebied van de institutionele vernieuwing.
Voortbouwend op de institutionele dynamiek die
het vorige Vlaams Parlement ontwikkeld heeft, zal
de Vlaamse regering in het bijzonder streven naar
een aanpassing van de bevoegdheidsverdeling tussen het federale en het Vlaamse niveau. Die aanpassing moet de bestuurskracht van onze instellin-

Stuk 31 (1999) – Nr. 1

gen versterken. Uitgangspunten daarbij zijn verantwoordelijkheid, subsidiariteit en solidariteit.
Het uiteindelijke doel is een maximale groeikans te
geven aan welvaart en aan welzijn. Het verdiepen
van de autonomie betekent voor Vlaanderen niet
dat het afbreuk wil doen aan objectief verantwoorde solidariteit tussen personen en tussen de deelgebieden.
Om een werkbaar federaal model te krijgen, is het
noodzakelijk dat de voorgestelde hervormingen
door overleg tussen de verschillende beleidsniveaus opgelost worden. In dat overleg, dat zijn beslag zal krijgen in het kader van een nieuwe dialoog van gemeenschap tot gemeenschap, waarvan
de respectieve regeringen en parlementen deel uitmaken, is het subsidiariteitsprincipe een fundamenteel uitgangspunt.
Ondanks de zeer beperkte lijst van grondwetsartikelen die voor herziening vatbaar zijn, is het mogelijk hervormingen op korte termijn te realiseren.
Het betreft onder meer aanpassingen in de bevoegdheidsverdeling, die bij vroegere staatshervormingen werden verworven, maar nooit werden uitgevoerd. Voor andere noodzakelijke hervormingen
is een breder overleg noodzakelijk.

A. Hervormingen die snel doorgevoerd kunnen
worden
1. Organieke wetgeving voor gemeente en provincie
– de uitvoering van beslissingen zoals vastgelegd
in de Sint-Michielsakkoorden.

2. Fiscaliteit
– de mogelijkheid tot een selectieve toepassing
van op- en afcentiemen op de personenbelasting ;
– de volledige autonomie over de eigen belastingen.

3. Werkgelegenheidsbeleid
– het sluiten van samenwerkingsakkoorden om de
werkloosheidsuitkeringen te activeren met het
oog op de uitbouw van een sociale economie ;

Stuk 31 (1999) – Nr. 1

20

– de autonome besteding en de indexering van
bestaande trekkingsrechten inzake werkloosheid ;

– de uitvoering van de afspraken in de Bijzondere
Financieringswet om de onderwijsmiddelen welvaartsvast te maken.

– het scheppen van een decretaal kader om de
Vlaamse sociale akkoorden voor Vlaamse bevoegdheden algemeen bindend te verklaren ;

9. Milieuheffingen

– controle en toezicht op de uitzendarbeid ;
– wat vorming betreft, de overheveling van het
betaalde educatief verlof, het industrieel leerlingenwezen en de opleiding in bedrijven.

– de verdeling, op basis van hun bevoegdheden,
tussen de gewesten en de federale overheid, van
de opbrengst van een eventuele energieheffing
binnen een Europese context.
10. Constitutieve autonomie

4. Economie

– uitbreiding tot meer autonomie inzake de organisatie van de eigen instellingen.

– de overheveling van de bevoegdheden van het
sociaal-economisch comité van de distributie.
Varia
5. Vervoer en mobiliteit
– de volwaardige aanwezigheid van de gewesten
in het bestuur van de NMBS ;
– de mogelijkheid tot exploitatie van de spoorweginfrastructuur.
6. Energiebeleid
– eigen regulering van de nu reeds toegewezen
energiedomeinen ;
– overheveling van het beslissingsrecht over de
vaststelling van de tarieven en de technische
aansluitingsvoorwaarden voor de beleidsdomeinen die tot de bevoegdheid van de deelgebieden
behoren (distributie, rationeel energiegebruik,
decentrale productie). Het controlecomité voor
de elektriciteit en het gas moet omgebouwd
worden tot een onafhankelijk orgaan met twee
kamers.

– het recht en het instrumentarium om te onteigenen voor wat de eigen bevoegdheden betreft ;
– een eigen Inspectie van Financiën ;
– de autonome besteding van de opbrengsten van
de Nationale Loterij op basis van de bevoegdheden ;
– de instelling van een Vlaamse controlecommissie voor verkiezingsuitgaven ;
– de deblokkering van de overdracht van goederen van de federale overheid naar de gemeenschappen en gewesten ;
– afspraken omtrent de verdeling van zendfrequenties.

B. Noodzakelijke hervormingen waarvoor een
diepgaander overleg noodzakelijk is

– de organisatie en uitbouw van een eigen beleid
voor de statistiek.

In de eerste helft van deze legislatuur moet in het
kader van de nieuwe dialoog van gemeenschap tot
gemeenschap een definitieve oplossing worden geboden voor de volgende knelpunten.

8. Financiering van het onderwijs :

1. Meer fiscale autonomie en verantwoordelijkheid

– de herziening van het aan de gemeenschappen
toegewezen gedeelte van de BTW ter financiering van het onderwijs op basis van objectieve
criteria ;

– de overdracht van de gewestelijke belastingen
en de belastingen die in het verlengde daarvan
liggen (belasting op de inverkeerstelling, BIV,
Eurovignet, registratie- en schenkingsrechten) ;

7. Statistiek

21
–

de beschikking over het gedeelte gewestmiddelen dat via samengevoegde belastingen wordt
toegewezen aan de regio’s, zodat het de gewesten vrijstaat om zelf de tarieven en de vrijstellingen te bepalen.

2. Land- en tuinbouw en visserij
– de overheveling van het volledige land-, tuinbouw en visserijbeleid.

Stuk 31 (1999) – Nr. 1

8. Vervoer en mobiliteit
– De gewesten moeten voor hun specifieke verkeersmobiliteitsproblematiek aanvullende regels kunnen uitdiepen aangaande verkeersreglementering en regels van algemene politie.
– De volledige reglementering in verband met de
binnenvaart moet overgeheveld worden.
– Het beheer van de luchthaven van Zaventem is
een gewestelijke bevoegdheid.

3. Wetenschaps- en technologiebeleid
9. Ontwikkelingssamenwerking
– de volledige overheveling van het wetenschapsen technologiebeleid, met uitzondering van wat
direct aansluit bij de federale bevoegdheden.

– het voeren van een eigen ontwikkelingsbeleid,
in het verlengde van de eigen bevoegdheden ;

– autonomie over de organisatie van een eigen
personeelsbeleid, waarbij het APKB ter discussie staat.

– de overheveling van het federale niveau naar de
gemeenschappen en gewesten van financiële
middelen die de federale overheid besteedt aan
de ontwikkelingssamenwerking die in het verlengde van de bevoegdheden van de gemeenschappen en gewesten ligt.

5. Gezondheidszorg en gezinsbijslag

10. Economie

– Gezien het reële persoonsgebonden karakter is
er een noodzaak om tot een samenhangende
aanpak inzake preventief en curatief beleid te
komen en een socialere en efficiëntere aanpak
van de gezondheidszorg te realiseren. Daarom
streeft de Vlaamse regering, in het kader van de
dialoog van gemeenschap tot gemeenschap,
naar de overheveling van de normerings- en uitvoeringsbevoegdheden betreffende het gezondheids- en gezinsbeleid naar de gemeenschappen.

– de overheveling van alle instrumenten ter ontwikkeling van het zelfstandig ondernemerschap
naar de gewesten.

4. Ambtenarenzaken

11. Brussel
– de rechtstreekse verkiezing van de Brusselse
leden van het Vlaams Parlement ;
– de gewaarborgde vertegenwoordiging en tevens
effectieve en evenwichtige beleidsparticipatie
van beide taalgroepen op alle beleidsniveaus ;

6. Buitenlandse handel
– De bevoegdheid inzake buitenlandse handel
komt toe aan de gewesten en de coördinerende
taak van de BDBH wordt vanuit de gewesten
uitgevoerd.

– de optie voor het principe van tweetalige ambtenaren in plaats van tweetalige diensten ;
– de invoering van de goedkeuringsvoogdij met
betrekking tot de lokale besturen.

7. Telecommunicatie

12. Varia

– Het BIPT wordt omgevormd tot een onafhankelijk instituut waarin de federale staat en de
verschillende deelstaten gelijkwaardig in het beheer vertegenwoordigd zijn.

Bij het Vlaams Parlement hoort een Rekenhof . In
afwachting van een wijziging van de Grondwet
moet de structuur van het Rekenhof beter aansluiten bij de federale staatsstructuur.

Stuk 31 (1999) – Nr. 1

22

– de overheveling van de concipiëring en de controle van de boekhouding ;
– de mogelijkheid tot beroep van de Rekenplichtigen van de Vlaamse administratie bij het
Vlaams Parlement ;
– De gemeenschappen en gewesten moeten effectief betrokken worden bij de bepaling en de
coördinatie van het vervolgingsbeleid voor de
aangelegenheden waarvoor ze regelgevend bevoegd zijn.
– Het volledige justitiële welzijnsbeleid komt toe
aan de gemeenschappen.
– het streven naar de horizontale splitsing van het
gerechtelijk arondissement Brussel, met het oog
op een efficiënte en toegankelijke rechtsbedeling, en rekening houdend met het gebrek aan
tweetalige magistraten,

Er is ook een beleid nodig dat perspectieven op
werk biedt voor mensen met minder kansen. In dat
verband moet de sociale economie een bijzondere
plaats krijgen in het overheidsbeleid. Tevens moet
positief ingespeeld worden op nieuwe behoeftennoden zoals die van de social-profitsector, die arbeidsintensief is.
Dat beleid zal aangepast moeten zijn aan de gevolgen van de informatie-economie, die leidt tot een
dualisering op de arbeidsmarkt wegens aan de ene
kant het schaarsteprobleem (tekort aan bepaalde
kwalificaties) en aan de andere kant het uitsluitingsfenomeen (onaangepaste kwalificaties). Zo'n
aangepast beleid moet steunen op een verhoogde
aandacht voor onderwijs- en vormingsbeleid, innovatiebeleid en vernieuwend ondernemerschap.

Inleiding

Het werkgelegenheidsbeleid moet gebaseerd zijn
op de ontwikkeling en het beheer van op elkaar afgestemde maatregelen die passen in een duidelijke
visie. De toename van het aantal actoren op de arbeidsmarkt en de vermenigvuldiging van het aantal
beleidsmaatregelen maken dit uitgangspunt tot een
noodzaak. De behoefte aan programmamanagement wordt gevoeld op verschillende domeinen,
zoals de vorming, de sociale economie, werkervaringsprogramma's en het subregionale arbeidsmarktbeleid. Er moet een gefundeerde en transparante afstemming van de verschillende programma's gerealiseerd worden. Vereenvoudiging, verduidelijking en samenhang moeten voorop staan.
Nieuwe beleidsinitiatieven moeten reeds in de
voorbereidende fase expliciet ingepast worden in
dat beleidskader.

Een vitale, duurzame economie is de basis voor
meer werkgelegenheid en welvaart. Vlaanderen
presteert goed dankzij de inspanningen en de creativiteit van zijn ondernemers en werknemers.
Maar het kan nog veel beter.

De Vlaamse regering zal binnen haar bevoegdheden en gebruik makend van bestaande instrumenten overleg plegen met alle sectoren die getroffen
werden door de dioxinecrisis en op basis daarvan
initiatieven nemen.

De economische ontwikkeling in Vlaanderen is immers onvoldoende arbeidsintensief en voornamelijk het gevolg van de groei van deeltijdse arbeid.
Daarnaast vormen de laaggeschoolden een echte
risicogroep op de arbeidsmarkt.

A. Een hogere werkzaamheidsgraad

– de horizontale splitsing van het kiesarrondissement Brussel-Halle-Vilvoorde.

DEEL II – WELVAART EN WELZIJN IN
VLAANDEREN
HOOFDSTUK 1 – MEER WELVAART MET
EEN ACTIEF WERKGELEGENHEIDSBELEID

Er is dus een beleid nodig dat meer en duurzame
werkgelegenheid creëert door onze ondernemingen en werknemers meer zuurstof te geven, de creatieve krachten in onze samenleving te ondersteunen en de ecologische innovatie van de economie
te stimuleren. Het Vlaams Parlement heeft daartoe
overigens reeds een belangrijke aanzet gegeven
met de resolutie van 30 april 1997 betreffende de
werkgelegenheid in Vlaanderen.

Het doel is de werkzaamheidsgraad, die aangeeft
welk deel van de beroepsbevolking werk heeft, te
verhogen van de huidige 59,5% tot 65%, zodat
wordt aangesloten bij de ontwikkeling in Nederland en Duitsland. Dat veronderstelt een jaarlijkse
banengroei met 30.000 jobs gedurende vijf jaar.
Over de hele bestuursperiode betekent dat dus een
banengroei met 150.000 eenheden. Die is geheel in
de geest van maar ook ambitieuzer dan de norm
die is vastgelegd in het Verdrag van Leuven, met
name de halvering van de werkloosheid tegen

23
2003. Om dat te bereiken, zal de Vlaamse regering
maatregelen nemen op de volgende vlakken :

Stuk 31 (1999) – Nr. 1

moeten worden vergroot. Het betreft vrouwen, ouderen, jongeren en laaggeschoolde langdurig werklozen.

– een verlaging van de belasting op de arbeid ;
– een vergroting van de kansen op de arbeidsmarkt, inzonderheid voor de lagergeschoolden,
ouderen en jongeren ;

2. Het vergroten van de kansen op de arbeidsmarkt
a) Vorming en opleiding

– het mogelijk maken van een beter evenwicht
tussen arbeid en vrije tijd ;
– het op gang trekken van de ecologische ombouw van de economie ;
– het ontwikkelen van nieuwe arbeidsplaatsen op
nieuwe markten.
Het bereiken van die doelstellingen veronderstelt
ook een gelijklopende aanpak van de federale en
de Vlaamse overheid.

1. Het verminderen van de belastingen op de
laagste arbeidsinkomens
De last op arbeid moet verminderd worden tot het
niveau van de drie naaste buurlanden. Vlaanderen
moet tot die doelstelling bijdragen door, via een
systeem van vermindering van de belastingen op
de laagste arbeidsinkomens, een belastingvermindering voor het inkomen uit arbeid door te voeren
die het nettoloon verhoogt. Die belastingvermindering slaat op de laagste schijven van het inkomen
uit arbeid. De Vlaamse regering zal ervoor zorgen
dat op federaal niveau dringend de nodige stappen
worden gezet om die belastingverlaging mogelijk
te maken.
Het systeem van vermindering van de belastingen
op de laagste arbeidsinkomens biedt ook een begin
van oplossing voor de werkloosheidsval. Daarnaast
moet de werkloosheidsval ook worden aangepakt
door een drastische verlaging van de kinderopvangkosten voor sommige inkomensgroepen, gekoppeld aan een uitbreiding van het opvangaanbod, door gratis werknemersabonnementen op het
openbaar vervoer (voor sommige inkomensgroepen) en door een belangrijke verlaging van de registratierechten op de aanschaf van een woning om
de arbeidsmobiliteit te bevorderen. Dat beleid
moet ook gelden voor werkzoekenden.
Maatregelen ter voorkoming van de werkloosheidsval zijn gericht op laaggeschoolden en maken
aldus deel uit van een beleid dat gericht is op doelgroepen waarvan de kansen op de arbeidsmarkt

Het aandeel in de loonmassa dat ondernemingen
aan opleiding moeten besteden wordt opgetrokken
tot 1,9%, zoals bepaald in het Interprofessioneel
Akkoord. Dat is een belangrijke aanzet om de
kwaliteit van de economische structuur te verstevigen.
De Vlaamse regering zal een efficiënt en doelgericht instrumentarium opzetten om de vormingsen opleidingsinspanningen binnen ondernemingen
verder aan te moedigen, met dien verstande dat het
moet gaan om reële extra inspanningen, die op gestructureerde wijze en aan de hand van opleidingsplannen, bovenop het interprofessioneel akkoord
komen. Daarbij wordt voorrang gegeven aan opleidingen op de werkvloer. De opleidingsdoelstelling
van Vlamivorm blijft dus behouden, terwijl het beleidsinstrumentarium wordt aangepast.
Het opleidingsaanbod moet eenvormiger en transparanter worden gemaakt. Dat impliceert dat de
nog bestaande federale opleidingsstelsels (Betaald
Educatief Verlof, Leerlingwezen voor beroepen in
loondienst) worden overgedragen naar de Gemeenschappen. Die overdracht moet het mogelijk
maken een performant stelsel van alternerend
leren en werken op te zetten voor de doelgroep
van de deeltijds leerplichtigen. Het onderwijs-, vormings-, opleidings- en innovatiebeleid moet als een
geheel worden beschouwd. Bijgevolg moet een opleidingspact gekoppeld worden aan een innovatiepact.

b) Trajectbegeleiding voor jonge werkzoekenden
Aan elke laaggeschoolde schoolverlater wordt na
zes maanden werkloosheid een startbaan aangeboden. Dat veronderstelt een arbeidskostenverlaging
op het federale vlak. De Vlaamse regering zal daar
onmiddellijk werk van maken. Voorafgaand aan
dat werkaanbod wordt hun een intensieve trajectbegeleiding gewaarborgd die niet alleen training
maar ook attitudevorming en werkervaring omvat.
Tijdens de startbaan worden de jongeren verder
begeleid om hun kansen op doorstroming na de
startbaan te vergroten.

Stuk 31 (1999) – Nr. 1

24

c) Werkgelegenheidsprogramma's
Het is noodzakelijk om de bestaande werkgelegenheidsprogramma's te onderzoeken op hun doelmatigheid. Structurele arbeidsplaatsen moeten omgezet worden in reguliere werkgelegenheid. De eigenlijke werkgelegenheidsprogramma's moeten
gelden voor tijdelijke werkgelegenheid met het
oog op de doorstroming van laaggeschoolde langdurig werklozen naar reguliere werkgelegenheid.
De trekkingsrechten die de federale overheid betaalt voor de tewerkstellingsprogramma's, moeten
door de Gewesten autonoom kunnen worden besteed. Daartoe zullen sluitende afspraken worden
gemaakt met de federale overheid.
Tevens zijn een vereenvoudiging en een vermindering van het aantal werkgelegenheidsprogramma's
nodig.
Er moeten ook samenwerkingsakkoorden komen
tussen de federale en de Vlaamse overheid om de
werkloosheidsuitkeringen doeltreffender te activeren.

van de arbeidsmarkt en zich meer en meer ontwikkelt als tot een ondersteuningsorganisatie ten bate
van die markt. Haar aanbod is bovendien complementair aan het kwalitatieve aanbod van de andere
bemiddelaars, waarbij vooral wordt gewaakt over
het aanbod voor de risicogroepen op de arbeidsmarkt.

3. Een beter evenwicht tussen arbeid en vrije tijd
De arbeidsverhoudingen moeten worden aangepast aan de behoeften van de huidige samenleving.
De Vlaamse regering moedigt in de arbeidsverhoudingen een beter evenwicht tussen arbeid en vrije
tijd aan, waarbij zowel de werknemer als de werkgever de mogelijkheid krijgen om de arbeidstijd te
organiseren volgens hun behoeften.
De Vlaamse overheid vervult een voorbeeldfunctie
betreffende arbeidsherverdeling op vrijwillige
basis. Er wordt onderzocht waarom de Vlaamse
herverdelingsmaatregelen onvoldoende werken.
Een beter evenwicht tussen arbeidstijd en vrije tijd
dat zo ontstaat levert meteen ook meer kansen
voor werkzoekenden op.

d) Lokale werkgelegenheidscentra
Steunend op de concepten van de plaatselijke
werkgelegenheidsagentschappen en de gemeentelijke werkgelegenheidsconvenanten worden lokale
werkgelegenheidscentra opgericht. Die lokale
‘werkwinkels’ bieden op het niveau van een stad of
gemeente en onder de regie van de VDAB een integraal dienstenpakket voor werkzoekenden aan.
Dat dienstenpakket moet laagdrempelig zijn en de
zelfredzaamheid stimuleren. De lokale werkwinkels zorgen tevens voor de bemiddeling van werkzoekenden en begeleiden de risicogroepen op de
arbeidsmarkt naar het circuit van de werkgelegenheid in nieuwe diensten (personenzorg, buurtrenovatie, milieuzorg, leefbaarheid, huishoudelijke activiteiten).

e) Arbeidsbemiddeling en de rol van de VDAB
Ingevolge de recente Internationale Arbeids Organisatie-Conventie is de arbeidsmarkt opengesteld
voor particuliere bemiddelaars. Die bemiddelaars
vervullen een onmiskenbare rol in de arbeidsmarkt
en dragen elk op zich bij tot een betere afstemming
van die markt. Daartoe moet de rol van de VDAB
verschuiven van centrale actor naar centrale regisseur. Die regiefunctie houdt in dat de VDAB via
samenwerkingsverbanden met de privé-sector
zorgt voor een doelmatige en transparante werking

4. Ecologische ombouw van de economie
Een duurzame economische groei kan niet zonder
een ruimer structureel beleid, onder meer op het
vlak van de mobiliteit, de beschikbaarheid van uitgeruste en ecologisch verantwoorde bedrijventerreinen, het onderzoek en de ontwikkeling en een
betere samenwerking tussen bedrijfsleven en onderwijs.
In dat werkgelegenheidsbeleid speelt een programma van ecologische innovatie een belangrijke rol,
waarbij de ondernemingen ertoe aangezet en aangemoedigd worden om op een duurzame wijze om
te springen met grondstoffen en energie.
De ontwikkeling van duurzame producten, zowel
in de productie- als in de consumptiefase, leidt tot
nieuwe hoogtechnologische en kennisintensieve
activiteiten. Het concurrentievoordeel dat zo ontstaat kan de internationale concurrentiepositie van
onze bedrijven ten goede komen. Arbeidsintensieve kringloop- en recyclagesectoren bieden extra
kansen aan minder geschoolde werknemers.
Gerichte ondersteuning van KMO’s inzake milieuvriendelijke investeringen of inzake immateriële
investeringen vergroot de ontwikkelingskansen
van KMO’s.

25
5. Ontwikkelen van nieuwe arbeidsplaatsen op
nieuwe markten
a) Informatie-economie
De informatie-economie is niet alleen een hefboom voor duurzame economische ontwikkeling
maar ook voor werkgelegenheid. Ze biedt de mogelijkheid tot ontsluiting van nieuwe vormen van
werkgelegenheid zoals tele- en thuiswerken. Verder kan ze ook bijdragen tot een betere integratie
van bepaalde groepen van mensen met een handicap. Ten slotte is de industriële sector in de informatie-economie ook van blijvend belang en zorgt
de informatie-economie naast een nieuwe werkinhoud voor extra werkgelegenheid.

b) Social-profitsector
De social-profitsector is bij uitstek een sector waar,
onder invloed van de evolutie van de maatschappelijke behoeften (vergrijzing, tweeverdienerschap),
enkele duizenden nieuwe banen zullen ontstaan.
Daarbij wordt vooral gedacht aan de
welzijnssector : kinderopvang, bejaardenhulp,
thuishulp, gehandicaptenzorg en bijzondere jeugdzorg.
In de non-profitsector moeten extra arbeidsplaatsen gerealiseerd worden om de druk op het personeel te verminderen of om tegemoet te komen aan
de toenemende vraag. Om dat te realiseren worden
de federale en Vlaamse arbeidskostenverminderingen strikt verbonden aan werkgelegenheidsengagementen. De programmatie wordt aangepast en de
harmonisering van de lonen in de sector doorgevoerd. Ook de toelagen van de Vlaamse overheid
worden daaraan aangepast. Die maatregelen worden in driehoeksoverleg geïmplementeerd.

c) Sociale economie
De sociale economie (sociale werkplaatsen, beschutte werkplaatsen, invoegbedrijven) wordt verder uitgebouwd. Indien het daarvoor noodzakelijke akkoord met de federale regering tot stand
komt, zal die uitbreiding slaan op 7.500 banen in
het geheel van de sociale werkplaatsen, de beschutte werkplaatsen en de invoegbedrijven.
Daarnaast moet er een uitbreiding komen met
7.500 eenheden van de doorstromingsprojecten
waarin werkervaring wordt opgedaan die nuttig is
voor klassieke bedrijven, de social-profitsector en
de overheidssector. Ook hier zal de Vlaamse rege-

Stuk 31 (1999) – Nr. 1

ring ervoor zorgen dat een samenwerkingsakkoord
wordt gesloten met de federale regering, dat haar
in staat stelt de werkloosheidsvergoedingen voor
die werkplaatsen te activeren.
Bij de ontwikkeling van de sociale economie moet
zorg gedragen worden voor een band met het gewone economische circuit. Sociale-economieprojecten moeten ook mogelijk zijn binnen reguliere
bedrijven.

d) Werkgelegenheid in de diensteneconomie
Er bestaat een grote vraag naar diensten die op dit
moment erg duur zijn. Hier liggen vele mogelijkheden voor nieuwe arbeidsplaatsen, ook voor laaggeschoolde werkzoekenden. Er is echter een ontsluitingsprobleem op de arbeidsmarkt voor die activiteiten. In die sector moet reguliere arbeid ontwikkeld worden.
De Vlaamse regering zal in samenwerking met het
federale en het lokale beleidsniveau specifieke initiatieven nemen en de vereiste budgettaire middelen uittrekken om extra reguliere banen in deze
nieuwe sectoren te realiseren.
Voor het ontsluiten van de dienstverlening aan
personen en gezinnen kan worden geopteerd voor
het systeem van dienstencheques en de fiscaal aanmoediging van die dienstverlening. In dat verband
zal de mogelijkheid onderzocht worden hoe buurtdiensten kunnen worden ontwikkeld in het normale economische circuit.

e) Toerisme
Toerisme is een van de snelst groeiende sectoren.
Het arbeidsintensieve karakter zorgt voor een aanzienlijke werkgelegenheid voor laaggeschoolden,
vrouwen en studenten (seizoensarbeid). Door de
toeristische sector echt toegankelijk te maken voor
groepen die daar nu niet terechtkunnen, ontstaat
een positief effect op de werkgelegenheid.

B. Sociaal overleg
Een evenwichtige, sociale overlegstructuur is van
cruciaal belang voor de Vlaamse economie. Er is
dringend behoefte aan een sociaal overleg dat door
middel van een globale overeenkomst naar een coherent werkgelegenheidsbeleid leidt. Het gewicht

Stuk 31 (1999) – Nr. 1

26

binnen het sociale overleg moet daartoe meer worden gelegd op centraal en op ondernemingsniveau.
Verder zal een Vlaams decretaal kader uitgewerkt
worden, dat het mogelijk maakt om afspraken tussen de sociale partners algemeen bindend te verklaren zodat voor de Vlaamse bevoegdheden
Vlaamse sociale akkoorden kunnen worden afgesloten. In elk geval moet het overleg over de werkgelegenheid in het kader daarvan worden voortgezet.

C. Stimuleren van het ondernemerschap
De Vlaamse regering zal een concreet actieplan
uitwerken en doorvoeren om het ondernemerschap te bevorderen en het aantal starters te vergroten. Voor dat actieplan komt er een grondige
analyse van de oorzaken van het relatief beperkt
aantal starters in Vlaanderen.

kan die nieuwe stijl van ondernemen mee stimuleren. De certificering ‘verantwoord ondernemen’ zal
concreet in kaart brengen wat principes als kwaliteit, duurzaamheid, veiligheid, respect voor sociale
grondrechten, inspraak, opleiding, enzovoort voor
een onderneming inhouden.
De Vlaamse regering zal een systeem van incentives ontwikkelen dat de ondernemingen moet aanmoedigen om op vrijwillige basis een proces van
audit en certificering te starten met de hulp van erkende certificeringsinstellingen. Concreet gaat het
om subsidies voor immateriële investeringen om
een certificaat te behalen (advies, audit, begeleiding), en om meer aanspraak op expansiesteun en
steun voor innovatie voor ondernemingen die over
een certificaat voor verantwoord ondernemerschap
beschikken. Het Vlaams Centrum voor Kwaliteitszorg (VCK) en het VIZO moeten hier een sensibiliserende, coördinerende en begeleidende rol vervullen.

De hoofdlijnen van dat actieplan zijn :
– het versterken van de relaties tussen kenniscentra zoals universiteiten en hogescholen enerzijds
en beginnende en doorgroeiende ondernemingen anderzijds ;
– het opzetten van systemen waardoor starters
een beroep kunnen doen op zaaigeld ;
– het begeleiden van beginnende ondernemers,
waarbij het bedrijfsadvies van het Vlaams Instituut voor Zelfstandig Ondernemen (VIZO)
wordt uitgebouwd en de subsidiëring van privébedrijfsadviseurs wordt geactiveerd.

D. Verantwoord ondernemerschap
De globalisering biedt kansen voor economische
ontwikkeling en werkgelegenheid op voorwaarde
dat er een afsprakenkader is met aandacht voor de
mens. De afspraken in het kader van de Wereldgezondheidsorganisatie en de IAO-conventies moeten worden gebaseerd zijn op het principe van de
eerlijke wereldhandel en moeten worden nagekomen.
Mede door de dioxinecrisis moeten nieuwe perspectieven op een humanere, kwaliteitsvolle en
duurzame economie extra aandacht krijgen, in het
belang van zowel de consument als het milieu. Een
certificaat voor verantwoord ondernemerschap

E. Meer investeringen
In de regel kan de markt in Vlaanderen het nodige
kapitaal voor bedrijfsinvesteringen verzamelen.
Een uitzondering moet gemaakt worden voor startende bedrijven en sommige aspecten van omschakeling naar een duurzame economie.
Privatiseringen kunnen worden doorgevoerd als
aan de volgende voorwaarden voldaan wordt :
– de overheid is bevoegd voor de normering en
de controle ;
– de brede markt moet een kans krijgen. Dat betekent dat overheidsbedrijven waar mogelijk via
een geleidelijke beursgang zo worden geprivatiseerd dat ongewenste overnames en monopolievorming worden voorkomen ;
– de overheid kan beslissen in specifieke terreinen een sturingsmogelijkheid te behouden, zonder dat dat per definitie een meerderheidsparticipatie van de overheid veronderstelt ;
– de overheid moet taken kunnen opnemen in domeinen waar de markt faalt.
Binnen dit kader wordt de Gewestelijke Investeringsmaatschappij Vlaanderen (GIMV) verder geprivatiseerd.

27
F. Het ‘één loket’-principe
De overheid moet zich opstellen als een partner
van de bedrijven en moet het juiste kader scheppen waarbinnen men vrij kan ondernemen. Dat
veronderstelt het vastleggen van normen en een
daadwerkelijke controle, maar ook een voldoende
rechtszekerheid, waarbij men niet om de haverklap
normen en reglementen wijzigt. Eén ambtenaar
staat in voor de coördinatie en de begeleiding van
het dossier en de voorlichting van de indiener.
Het vergunningsbeleid moet eenvoudiger worden
gemaakt, zonder aan de normen te raken. Eén aanvraag aan één loket moet leiden tot één vergunning die wordt uitgereikt binnen een vooraf bepaalde korte termijn.
Een duurzame economische groei kan niet zonder
een ruimer structureel beleid, onder meer op het
vlak van de mobiliteit, de beschikbaarheid van uitgeruste en ecologisch verantwoorde bedrijventerreinen, het onderzoek en de ontwikkeling en een
betere samenwerking tussen bedrijfsleven en onderwijs.

G. Subregionale economie
Het statuut en de werking van de bestaande structuren inzake subregionale economie worden getoetst op hun effectiviteit. Ze worden bijgestuurd
met het oog op een grotere structurele efficiëntie
voor het voeren van een subregionaal beleid.

Stuk 31 (1999) – Nr. 1

Vlaamse publieke middelen voor onderzoek en
ontwikkeling verder verhoogd.
Hierbij wordt ernaar gestreefd :

a) de onevenwichten in het Vlaams Onderzoek en
Ontwikkeling- en Innovatiesysteem weg te werken en het fundamenteel onderzoek te versterken.
In de eerste plaats zullen de basisfinanciering van
de Vlaamse universiteiten en de universitaire investeringskredieten worden verhoogd om die instellingen in staat te stellen hun drievoudige opdracht – onderwijs, onderzoek en dienstverlening –
optimaal uit te voeren.
Er wordt gestreefd naar een beter evenwicht tussen het onderzoek op initiatief van de onderzoeker
en het onderzoek waarvan de opdrachtgever het
onderwerp bepaalt. Daarvoor worden de toelagen
voor het Bijzonder Onderzoeksfonds, waarmee de
universiteiten een eigen onderzoeksbeleid kunnen
voeren – onder meer door een heroriëntering van
de bestaande financieringskanalen voor onderzoek
– drastisch verhoogd.
In het kader van de herziening van de beheersovereenkomsten met IMEC en het VIB, wordt erover gewaakt dat het interuniversitair karakter van
die instellingen verder wordt versterkt.

b) het Vlaams Onderzoek en Ontwikkeling- en Innovatiesysteem doorzichtiger te maken voor de
gebruikers.
H. Het Vlaamse wetenschaps- en innovatiebeleid
Het innovatiebeleid moet gericht zijn op een duurzame economie.
De versterking van het Vlaamse wetenschappelijke
en technologische potentieel zal een van de permanente aandachtspunten zijn van de Vlaamse regering. De regering zal aan het Vlaamse innovatiebeleid een inhoudelijke invulling en uitdieping geven
in het kader van het innovatiedecreet. Een geïntegreerd innovatiebeleid behelst aandacht voor de
ontwikkeling, de verspreiding en de aanwending
van technologie (in het bijzonder ten behoeve van
KMO’s) en voor de combinatie van niet-technologische kennis met technologie. Ook in de socialprofitsector en bij de overheid moet dat innovatiebeleid verder gestimuleerd worden. Op basis van
een evaluatie van de inhaaloperatie worden de

Voor de technologische ontwikkeling houdt dat in
dat er één uniforme en doorzichtige regeling komt
voor de financiering van projecten die door bedrijven worden voorgesteld (autonome functie van het
IWT). De ondersteuning van KMO’s, zowel bij het
opstellen van projectvoorstellen als bij het uitvoeren ervan, moet verder worden verbeterd. De diverse impulsprogramma’s en acties worden afgebouwd en de vrijgekomen middelen worden gebruikt om de autonome functie van het IWT te
versterken.
Bij het Vlaams Onderzoek en Ontwikkeling- en Innovatiebeleid is een groot aantal ‘tussenpersonen’
betrokken. Ze zijn gehouden tot een actieve onderlinge samenwerking en een effectieve doorverwijzing naar de meest adequate kenniscentra, binnen
een gecoördineerd geheel op Vlaams niveau.

Stuk 31 (1999) – Nr. 1

28

De Vlaamse overheid kan stimulerend optreden bij
de start en de vorming van nieuwe netwerken die
een belangrijke rol kunnen vervullen in het initiëren van gezamenlijke innovatieprojecten en -activiteiten. Die kunnen eventueel voor steun in aanmerking komen binnen het kader van de algemene
steunregelingen van de Vlaamse overheid.

d) de kwaliteit te laten primeren.

Voor academisch onderzoek vormen het Bijzonder
Onderzoeksfonds en het Fonds voor Wetenschappelijk Onderzoek-Vlaanderen (FWO) de twee financieringsmechanismen. De talrijke, afzonderlijke
en specifieke financieringskanalen worden afgebouwd. De middelen worden gebruikt voor het
versterken van het academisch onderzoek op initiatief van de onderzoeker.

In het bijzonder wordt aan de universiteiten, hogescholen en Vlaamse wetenschappelijke instellingen
gevraagd hun systeem van kwaliteitsbewaking en bevordering verder uit te bouwen voor alle disciplines. Er wordt tevens gevraagd hun valorisatiefunctie te evalueren.

In het kader van de vernieuwing van de beheersovereenkomst met die instelling, wordt de wetenschappelijke werking van het Fonds voor Wetenschappelijk Onderzoek-Vlaanderen (FWO) grondig doorgelicht, onder andere in het licht van de
bevordering van het trans- en interdisciplinair onderzoek.
Het projectmatige technologische onderzoek in de
hogescholen wordt versterkt, waarbij de nadruk
vooral moet liggen op de samenwerking met de lokale KMO's.
In het kader van de vernieuwing van de beheersovereenkomst met het Vlaams Instituut voor Technologisch Onderzoek (VITO), zullen de opdracht
en de plaats van die instelling in het Vlaams Onderzoek en Ontwikkeling- en Innovatiesysteem
duidelijk worden vastgelegd.

c) de administratieve structuren te rationaliseren.
Het Instituut ter bevordering van het Wetenschappelijk en Technologisch onderzoek voor Vlaanderen (IWT) moet zijn functie als uniek loket voor de
steun voor technologisch onderzoek verder uitbouwen. Daarvoor dienen het beleidsplan en de beheersovereenkomst, vastgelegd in het innovatiedecreet. Bovendien moet het IWT verder worden uitgebouwd als het unieke aanspreekpunt voor de
Vlaamse deelname aan grote internationale technologische programma's en acties.
Binnen het ministerie van de Vlaamse Gemeenschap wordt, na de doorlichting van de betrokken
administraties, een rationalisering doorgevoerd
met bijzondere aandacht voor de coördinatie van
statistieken voor het Vlaamse Onderzoek en Ontwikkeling- en Innovatiebeleid.

Zowel inzake technologische ontwikkeling als academisch onderzoek vereenvoudigt de Vlaamse regering de regelgeving. Tegelijk worden de bestaande mechanismen voor kwaliteitsbewaking versterkt
en waar nodig uitgebouwd.

e) het beleidsvoorbereidend onderzoek verder te
stroomlijnen.
Er wordt een grondige inventaris gemaakt van alle
middelen die in de huidige Vlaamse begroting zijn
ingeschreven voor beleidsvoorbereidend onderzoek, met het oog op een grotere efficiëntie en een
drastische vereenvoudiging van de administratieve
structuren en procedures.
De vijf Vlaamse wetenschappelijke instellingen
worden geëvalueerd.

f) de wetenschapsvoorlichting te versterken.
De voorlichting van het brede publiek over ontwikkelingen in wetenschap en technologie en het
prikkelen van jongeren voor basis- en toegepaste
wetenschappen wordt de hoeksteen van het
Vlaams Onderzoek en Ontwikkeling- en Innovatiebeleid. De bestaande initiatieven in die sector
worden grondig doorgelicht en waar nodig bijgesteld.
Bij de verdere uitwerking van het innovatiedecreet
vormt duurzame ontwikkeling een centraal gegeven. Voor dat innovatiebeleid moeten de overheid
en het bedrijfsleven een evenwichtige inspanning
leveren. Ook de beheersovereenkomst met het
IWT wordt in die zin inhoudelijk bijgestuurd, zodat
meer ondersteuning en extra budgetten gaan naar
projecten voor 'duurzame productontwikkeling',
die energie- en grondstoffenbesparing centraal
stellen. Ook de marktintroductie van energie uit
hernieuwbare bronnen wordt ontwikkeld en aangemoedigd.
De regering steunt de oprichting van een parlementair instituut voor Wetenschappelijk en Technologisch Aspectenonderzoek. Dat instituut moet

29

Stuk 31 (1999) – Nr. 1

het maatschappelijk debat over nieuwe kwesties
als genetische manipulatie of de impact van informatie- en communicatietechnologieën op de werkgelegenheid stofferen.

J. Exportbevordering

Er komt een inhaalbeweging voor het onderzoek
naar de inschatting van risico's die milieugevaarlijke stoffen op de volksgezondheid hebben.

Ondanks alle reeds geleverde inspanningen is de
naambekendheid van de Vlaamse producten in het
buitenland nog niet zeer groot. Vlaanderen moet
zich resoluut profileren als producent van kwaliteitsproducten.

I. Digitaal actieplan
De Vlaamse regering wil werk maken van een digitaal actieplan, waarbij de plaats van Vlaanderen in
de digitale economie serieus verstevigd wordt. De
aansluiting van de Vlaamse bedrijven op de nieuwe
informatie- en communicatienetwerken moet daarbij bevorderd worden. Door te investeren in de
Vlaamse kennisinfrastructuur wil de Vlaamse overheid ervoor zorgen dat er een serieuze inhaalbeweging komt zodat Vlaanderen een stevigere positie
kan verwerven in de informatiesamenleving.
In het digitale actieplan worden de volgende doelstellingen opgenomen :
De drempels van de nieuwe informatie- en communicatietechnologie moeten substantieel verlaagd
worden voor het Vlaamse bedrijfsleven, en het gebruik van de NICT in het bedrijfsleven moet gestimuleerd worden.
Het bandbreedteprobleem van de informatienetwerken in Vlaanderen moet aangepakt worden, in
samenspraak met de diverse telecommunicatie-actoren. De Vlaamse overheid moet daarbij zorgen
voor de geschikte randvoorwaarden, zodat investeringen in kennisinfrastructuur aantrekkelijker worden.
Nieuwe ontwikkelingen op het vlak van ICT-technologie en integratie van deze nieuwe ontwikkelingen in het Vlaamse bedrijfsleven moeten optimaal
ondersteund en gestimuleerd worden.
Tegen 2002 moet één vierde van alle overheidsdiensten via het internet toegankelijk zijn.
De Vlaamse overheid engageert er zich ook toe om
binnen een jaar een gedragscode voor elektronische handel en internetbusiness uit te werken.

De efficiëntie van de exportpromotie van de
Vlaamse overheid moet worden vergroot.

Een grotere efficiëntie van het Vlaamse exportbeleid veronderstelt de overheveling van de resterende federale bevoegdheden terzake.
Daarnaast is het belangrijk de exportbevorderende
middelen en instrumenten waarover de Vlaamse
overheid beschikt, beter op elkaar af te stemmen
en te bundelen.

K. Een vrije energiemarkt die voldoet aan de afspraken gemaakt in Kyoto
De zorg voor het milieu moet niet als een economische rem maar als een kans op kwalitatieve groei,
werkgelegenheid en concurrentievoordeel op middellange termijn worden beschouwd. Dat kan
slechts op voorwaarde dat de regelgeving voldoende continuïteit en rechtszekerheid biedt en eenvoudig met snel toepasbare procedures werkt.
Binnen het kader van een versnelde liberalisering
van de energiemarkt zal de onafhankelijkheid van
de distributiemaatschappijen ten aanzien van de
productiemaatschappijen decretaal verankerd worden.
Om een rationeel energiebeleid te verwezenlijken,
stellen de distributiemaatschappijen jaarlijks een
plan voor rationeel energiegebruik op. De doelstellingen daarvan zijn een substantiële vermindering
van het totale energieverbruik en het optrekken
van het aandeel van 3% aan hernieuwbare energie
in het totale energie-aanbod tijdens deze legislatuur.
De Vlaamse regering stelt een nieuw meerjarenprogramma op rond energiebesparing, hernieuwbare energiebronnen, marktdiffusie van energie-efficiënte technologieën en energiebeleidsondersteuning. De budgetten voor Onderzoek en Ontwikkeling worden hiervoor opgetrokken en ingezet. De
overheid heeft hierbij een voorbeeldfunctie.

Stuk 31 (1999) – Nr. 1

30

Het produceren van milieuvriendelijke energie op
kleinschalig niveau en het gebruik van warmtekrachtkoppeling (WKK) wordt gepromoot. De criteria voor de vergunning van windparken worden
tegen 2001 uitgewerkt.
Het instellen van energieprestatienormen en het
werken met energiecertificaten maken de kostprijs
van energieverbruik duidelijk. Via een ecobonus
kan het gebruik van energie-efficiënte technologieën en producten worden aangemoedigd.

HOOFDSTUK 2 – MEER WELZIJN MET EEN
ACTIEF ZORGBELEID
Inleiding
Vlaanderen behoort tot de meest welvarende regio's ter wereld. Toch leven niet alle burgers in aanvaardbare omstandigheden. Zo starten niet alle
kinderen met gelijke kansen en is er nog steeds onvoldoende hulp voor wie geconfronteerd wordt
met ongeluk, ziekte of ander onheil. Het is de taak
van de overheid om voldoende te anticiperen op
mogelijke problemen door een doorgedreven preventiebeleid. Daarnaast moet de overheid haar beleid van zorgzaamheid voor de zwakkeren, ouderen en kinderen versterken. Solidariteit tussen de
mensen moet hierbij centraal staan. Een persoonsgebonden aanpak waarin plaats is voor het individuele, is essentieel. Zo moet er gestreefd worden
naar een pluralistische benadering die rekening
houdt met eenieders vrijheid en persoonlijke levenskeuze. De positie van gebruikers van instellingen uit de welzijns- en gezondheidszorg moet versterkt worden.
Er moet een geobjectiveerd programmatiebeleid
komen, dat witte vlekken wegwerkt en de arbeidsdruk verlaagt. De relatie tussen de particuliere en
publieke sector moet berusten op een samenwerkingsmodel.

A. Kwaliteitsbeleid
De concrete toepassing én uitbouw van een sectoroverschrijdend kwaliteitsbeleid in de gezondheidsen welzijnsvoorzieningen is een grote prioriteit
voor de volgende regering.
De overheid zal eveneens voorwaarden scheppen
om kwaliteitsvolle dienstverlening tot stand te
brengen en de bestaande permanent te verbeteren.

B. Sociaal Huis
De Vlaamse regering vormt het bestaande OCMW
om tot een Sociaal Huis, waar elke burger terecht
kan voor alle administratieve en sociale dossiers,
voor premies, uitkeringen en tegemoetkomingen.
Het Sociaal Huis wordt een mensvriendelijk en een
toegankelijk aanspreekpunt, dat de drempelvrees
naar de overheidsdiensten en de administratie
moet wegwerken. Het Sociaal Huis zal ook als informatieloket fungeren en doorverwijzen naar andere dienstverlenende instellingen, zoals de Vlaamse Dienst voor Arbeidsbemiddeling (VDAB) en
bureaus voor consultatie en rechtspleging.
Hervormingen in de verschillende administraties
moeten op termijn ingepast worden in de filosofie
van het Sociaal Huis. Rechten, premies en tegemoetkomingen die tot de bevoegdheid van de
Vlaamse Gemeenschap of het Vlaamse Gewest behoren, moeten, in de mate van het mogelijke, automatisch worden toegekend, zonder voorafgaande
administratieve verplichtingen.
De Vlaamse regering zal via proefprojecten die
door de Gemeenschap worden gefinancierd een
initiatief nemen. Daartoe wordt een samenwerkingsakkoord gesloten met de lokale besturen.

C. Rechten van het kind
De rechten van het kind, zoals die geformuleerd
zijn in het Internationaal Verdrag inzake de Rechten van het Kind, moeten de onderstroom vormen
van een gelijkekansenbeleid. Kinderrechten zijn
geen luxe maar volwaardige elementen van een
Vlaams welzijnsbeleid. Kinderen hebben recht op
meer ruimte én beleidsruimte. Een nieuw beleid
moet de inspraak van kinderen op diverse maatschappelijke terreinen bevorderen via een verdere
uitwerking van een degelijke kindereffectrapportering op alle beleidsniveaus, een verdere investering
in het jeugdbeleid met welzijnspromotie, het recht
op media op maat voor kinderen en de toegang tot
nieuwe media, aandacht voor het welzijn van kinderen bij echtscheiding, verkeersveiligheid, en
extra infrastructuur voor opvang in noodsituaties.
Daarnaast moet extra aandacht gaan naar de bestrijding en het voorkomen van geweld op kinderen. Het kind moet bij alle stappen die worden genomen, centraal staan.

31
D. Kinderopvang
De vraag naar kinderopvang neemt gestaag toe.
Het systeem voor kinderopvang moet hervormd en
uitgebreid worden, waarbij erkenning en betoelaging van de voorzieningen gescheiden worden. Er
moet een evenwicht worden gezocht tussen de behoeften van de kinderen en de ouders. Kinderopvang moet op termijn een basisvoorziening worden. Daarvoor moet het aanbod drastisch verhoogd worden en de ouderbijdrage voor de gezinnen met lage inkomens verminderd worden. Er
wordt binnen negen maanden een totaalbeleidsplan kinderopvang opgesteld met een volledige
voorstelling van de behoeften en de verantwoordelijkheden. Om een snelle instap in de arbeidsmarkt
of uitzendwerk mogelijk te maken moet extra aandacht gaan naar een flexibeler kinderopvang. Ook
kinderen van ouders met onregelmatige arbeidstijden moeten gebruik kunnen maken van soepele en
kwaliteitsvolle opvang. De overheid zal normerend
en controlerend optreden en de betoelaging bestemmen voor de gebruiker eerder dan voor de instellingen.
De buitenschoolse kinderopvang moet verder uitgebouwd worden, in de mate van het mogelijke
buiten de schoolmuren. Er komt een decreet buitenschoolse kinderopvang (BKO), waarin de netoverschrijdende samenwerking op buurtniveau, in
samenwerking met alle lokale actoren, wordt vastgelegd.

E. Integrale jeugdzorg
De motie van aanbeveling en de maatschappelijke
beleidsnota Bijzondere Jeugdzorg, die tot stand
kwamen na grondig overleg met alle betrokken actoren, wordt binnen een strategisch meerjarenplan
uitgevoerd. Hierbij mogen geen taboes ontstaan.
Specifieke jongerenproblemen moeten op een ernstige manier bespreekbaar worden.
Jongerenrechten moeten ook in de bijzondere
jeugdzorg centraal staan. Problemen moeten in
overleg en met respect voor de eigen identiteit en
cultuur van de jongeren worden aangepakt. De
dialoog tussen jongeren en hulpverleners is een belangrijke voorwaarde voor het slagen van de hulpverlening. In de uitvoering van het jeugdbeschermingsrecht moet maximaal gebruik gemaakt worden van de huidige gemeenschapsbevoegdheden.
Plaatsing is en blijft een noodoplossing. De Vlaamse Gemeenschap moet wel de nodige infrastruc-

Stuk 31 (1999) – Nr. 1

tuur ter beschikking stellen indien plaatsing nodig
is.

F. Ouderenbeleid
Gelet op de sterk toenemende vergrijzing heeft de
regering bijzondere aandacht voor het ouderenbeleid. Het is een van de grootste sociale uitdagingen
van de komende decennia. Daarbij wordt een positief uitgangspunt gehanteerd. Senioren zijn een bewuste en mondige volksgroep, van wie de participatie en autonomie in het maatschappelijk leven
blijvend en maximaal gegarandeerd moeten worden en voor wie elke betutteling uit den boze is.
Voor de zorgbehoevende ouderen moet de zorgverzekering als persoonsgebonden budget een subsidie vormen aan de ouderen zelf. Ze moet samengaan met een verbetering en een vergroting van
het aanbod aan hulpverlening. Er wordt vooral
naar gestreefd om de Vlaamse senior zo lang hij
kan en wil in de eigen vertrouwde thuisomgeving
te laten wonen. Het gamma aan thuiszorgdiensten
moet dan ook verder worden ondersteund en uitgebreid, alsook de voorzieningen voor dagopvang
en kort verblijf.
Ook voor de residentiële voorzieningen voor ouderen moet het aanbod continu worden geëvalueerd.
Een goed aansluitend geheel aan zorgverleningsvormen staat voortdurend centraal.

G. De zorgverzekering
De zorgverzekering moet uitgebouwd worden tot
een efficiënt instrument om de niet-medische kosten te vergoeden die gepaard gaan met zorgbehoevendheid. Dat zal gefaseerd verlopen, waarbij prioriteit moet gegeven woorden aan wie de meeste
zorg behoeft. Het systeem moet gebruiksvriendelijk zijn, zodat wie zorg behoeft zelf kan kiezen
welke soort hulp hij ontvangt. Bij de uitwerking
van de zorgverzekering moet van bij de aanvang
voor pluralisme en vrije keuze gezorgd worden.
De middelen kunnen beheerd worden in een gemengd systeem van herverdeling en kapitalisatie.
Daarbij wordt het grootste deel van de bijdragen,
die inkomensgerelateerd zijn, gebruikt om het kapitalisatiesysteem te financieren. Tegelijkertijd
worden vanuit de algemene middelen de nodige inspanningen geleverd om aan de huidige behoeften
te voldoen en om de demografische uitdagingen op

Stuk 31 (1999) – Nr. 1

32

te vangen. Mantelzorgverleners moeten een subsidie kunnen ontvangen.

H. Armoedebestrijdingsbeleid
In het armoedebestrijdingsbeleid van de Vlaamse
regering staat de arme als persoon centraal. Armoedebestrijding is veel meer dan het uitbetalen
van een ’bestaansminimum’ door de OCMW's. Er
is behoefte aan een inclusieve benadering van het
armoedeprobleem en een multidisciplinaire aanpak. De coördinatie op het lokale niveau gebeurt
op een manier waarbij de gemeenten, organisaties,
buurtcomités, OCMW's en partners uit het huisvestingsbeleid samenwerken. Gestructureerd overleg
met vertegenwoordigers uit het veld moet worden
voortgezet (participatie en emancipatie). Kansarmoedebestrijding moet zowel aandacht krijgen in
scholen, buurtcentra, OCMW’s als op het vlak van
cultuur, werkgelegenheid, gezondheid, onderwijs
en huisvesting. Het algemene verslag over de armoede en het parlementaire debat dat daarrond
werd gevoerd, moeten blijvend een leidraad zijn
voor de regering. De verdere realisatie van de sociale grondrechten voor elke burger, en in het bijzonder van de meest kwetsbare groepen, vormt de
toetssteen van dat beleid.
De Vlaamse regering neemt initiatieven om het
recht op wonen voor iedereen te realiseren, onder
meer door een uitbreiding van de beschutte woonvormen en het aanbieden van woonbegeleiding en
zorgwonen.
Er moet tevens voldoende aandacht gaan naar
nieuwe vormen van armoede. Wie getroffen wordt
door uitzichtloze financiële schulden wordt onder
bepaalde voorwaarden een nieuwe kans geboden.

Het gehandicaptenbeleid gaat uit van de behoeften
van de gehandicapte zelf en zijn recht op een zorgverlening op maat. Dat moet op een doorzichtige
en gebruiksvriendelijke wijze georganiseerd worden met een minimum aan administratieve verplichtingen.
Het aanbod aan voorzieningen en dienstverlening
moet de persoon met een handicap ondersteunen
om zo zelfstandig mogelijk te leven. Daarvoor is
een voldoende aanbod aan ambulante zorg nodig
en moet het persoonsgebonden assistentiebudget
waar mogelijk die doelstelling mee helpen realiseren. Ook in dat verband wordt de mantelzorg specifiek ondersteund.
Er moeten continu inspanningen geleverd worden
voor een algemene toegankelijkheid van het publieke leven. Dat betekent zowel initiatieven op
het vlak van openbare gebouwen, ruimtelijke ordening, openbaar vervoer en telecommunicatie. Er
wordt een ondersteuningsbeleid gevoerd voor het
geïntegreerde onderwijs. De resoluties betreffende
personen met een auditieve handicap en autisme
worden uitgevoerd.
De werkgelegenheidskansen van personen met een
handicap op de particuliere en publieke reguliere
arbeidsmarkt worden onder meer verbeterd door
meer ondersteuningsmogelijkheden, trajectbegeleiding en betere informatie. Specifieke opleidingsprogramma's moeten meer uitmonden in reële
werkgelegenheid.
Er is behoefte aan programmatie voor de opvang
van volwassen personen met een handicap.

J. Inburgering en integratie
Of men met zijn inkomen nog kwaliteitsvol kan
leven, hangt vaak af van het volume aan ‘vaste kosten’ zoals de huur van een huis. Vaak is er bij grote
‘vaste kosten’ sprake van verborgen armoede. De
regering zal een instrumentarium ontwikkelen om
deze armoede in kaart te brengen.

Het kan niet ontkend worden dat er samenlevingsproblemen tussen autochtonen en allochtonen zijn.
Een integraal beleid voor etnisch-culturele minderheden wordt met concrete doelstellingen en maatregelen op de verschillende Vlaamse bevoegdheidsdomeinen en -niveaus gevoerd om de ontvangst en de integratie van die groepen te bevorderen.

I. Gehandicaptenbeleid
De roep naar beleidsvernieuwing vanuit de sector
en de gebruikers moet beantwoord worden. Dat
heeft zowel implicaties voor het algemene kader
van de gehandicaptensector als op een aantal deeldomeinen.

Nieuwkomers in onze samenleving en allochtonen
die hier al een tijd verblijven, moeten optimaal
deelnemen aan de samenleving. Dat houdt in dat
ze onze taal leren, kennismaken met onze democratische waarden en zich op de arbeidsmarkt integreren. Daarvoor is een voldoende aanbod nodig.

33
Er wordt een systeem van inburgering opgezet,
met respect voor de eigenheid van de allochtone
medeburgers.
Het proces van inburgering wordt bevorderd via
twee sporen : de individuele benadering via een inburgeringscontract en de dialoog en ontmoeting
via overleg en responsabilisering van de zelforganisaties. Op die manier gebeurt de inburgering met
medewerking van en respect voor de allochtone
gemeenschap in Vlaanderen.
Het is aan de steden en gemeenten om deze inburgering mee op te zetten, met financiële, logistieke
en inhoudelijke hulp van de Vlaamse Gemeenschap.

K. Gezondheidsbeleid
De Vlaamse overheid heeft op het vlak van gezondheidszorg een belangrijke taak te vervullen,
zowel voor preventie als voor kwaliteitsdoelstellingen. Na een periode van structurele hervormingen
in de gezondheidszorg gaat nu prioritair de aandacht naar de inhoudelijke verfijning van het preventiebeleid. Er wordt gestreefd naar een gecoördineerd geheel van projecten, dat gebaseerd is op
duidelijke en haalbare doelstellingen en degelijke
methodes. Een coherent preventiebeleid wordt
onder meer gerealiseerd door een betere intersectorale afstemming en coördinatie van sectoroverschrijdende thematieken. Het netwerk van preventieve voorzieningen wordt bevorderd door de complementariteit op lokaal vlak en de netwerkvorming tussen diverse eerstelijnssectoren. Inhoudelijk gaat speciale aandacht naar borstkankerscreening, aids-preventie, drugpreventie, gezonde voeding en de relatie tussen gezondheid en leefmilieu.
De Vlaamse regering voert een preventiebeleid
waarin alle groepen van de samenleving op een
evenwaardige manier betrokken worden.
Met betrekking tot de toegankelijkheid van de gezondheidszorg is er nog steeds sociale ongelijkheid.
De bestaande sociale ongelijkheid in de preventieve gezondheidszorg wordt zoveel mogelijk weggewerkt.
De Vlaamse regering wil de wachtlijsten in de
geestelijke gezondheidszorg wegwerken. Het verhogen van de geestelijke gezondheid wordt als
extra doelstelling toegevoegd aan het preventieve
gezondheidsbeleid.

Stuk 31 (1999) – Nr. 1

Het gezondheidsbeleid moet kunnen worden ingevuld op basis van gezondheidsdoelstellingen, die
vastgelegd worden op basis van wetenschappelijk
onderzoek, epidemiologische gegevens en een
brede maatschappelijke discussie. Een Vlaams bevolkingsonderzoek, met daaraan gekoppeld de uitbouw van een degelijk gedocumenteerde Vlaamse
gezondheidsdatabank, is onontbeerlijk.
Het thuiszorgbeleid wordt verder uitgebouwd met
waarborgen voor het pluralistische karakter ervan.

L. Gelijkekansenbeleid
De Vlaamse regering voert een gelijkekansenbeleid waarbij discriminatie op basis van geslacht, afkomst, leeftijd, seksuele geaardheid en handicap
worden weggewerkt. Ze trekt daartoe de nodige
middelen op de begroting uit.
Er is op verschillende terreinen nog wel degelijk
sprake van ongelijke kansen waardoor overheidsingrijpen nodig is. Zo wijzen onderzoeken uit dat
er nog steeds grote problemen zijn op het vlak van
gelijke verloning voor mannen en vrouwen. De
Vlaamse regering zal in het kader van het overleg
binnen het VESOC de gelijke verloning van mannen en vrouwen aanmoedigen. De Vlaamse regering engageert zich eveneens om voor homo's en
lesbiennes een gelijkekansenbeleid waar te maken.

DEEL III – KENNIS EN CREATIVITEIT
VOOR IEDEREEN
HOOFDSTUK 1 – EEN TOEKOMSTGERICHT
ONDERWIJSBELEID
Inleiding
Het onderwijs staat al meer dan vijfentwintig jaar
onder druk van budgettaire prioriteiten. Het wordt
hoog tijd dat er een tegenbeweging komt waarbij
opvoeding, opleiding en onderwijs opnieuw een
prioriteit worden. Investeren in onderwijs en vorming is de boodschap.
Zo'n tegenbeweging is noodzakelijk om meer dan
één reden. De jongeren moeten de nodige kennis,
vaardigheden en attitudes verwerven zodat ze een
plaats kunnen veroveren op de arbeidsmarkt.
Daarnaast moet onderwijs bijdragen tot hun menselijke en maatschappelijke ontplooiing. De vier
pijlers van het onderwijs die Jacques Delors aan-

Stuk 31 (1999) – Nr. 1

34

haalt in ‘Learning the treasure within’ (1996) bieden ook voor de missie van het Vlaamse onderwijsbeleid een vruchtbare invalshoek : learning to
know, learning to do, learning to live together –
learning to live with others en learning to be. Deze
vier pijlers leggen achtereenvolgens de nadruk op
kennis, vaardigheden en competenties, sociale vaardigheden en persoonlijkheidsontplooiing.
Degelijke opleiding en onderwijs zijn de beste
waarborg voor de overdracht van waarden die als
basis dienen voor de uitbouw van een tolerante,
zorgzame en menslievende samenleving, voor de
uitbouw van een maatschappij die ingaat tegen het
onbegrip, de onverdraagzaamheid en de vereenzaming die we thans maar al te vaak meemaken. Onderwijs moet de basis leggen voor participatie op
verschillende domeinen : politiek, sociaal, economisch, cultureel.
Een democratische samenleving is gestoeld op een
democratisch onderwijs. Alle geledingen van de
schoolbevolking moeten de kans krijgen om deel te
nemen aan het democratisch bestuur van de
school. De jongeren hebben in de eerste plaats
recht op en baat bij een participerende schoolcultuur. Jongeren en ouders moeten, via de aanwezigheid in overlegorganen, inspraak hebben in het bestuur van de school. De school zelf draagt de verantwoordelijkheid voor begeleiding en ondersteuning.
Het onderwijs is geen ivoren toren. Het onderwijs
alleen kan geen afdoende antwoord bieden op alle
maatschappelijke problemen waarmee het geconfronteerd wordt. Alle maatschappelijke geledingen
dragen hierin een gedeelde verantwoordelijkheid.
Het is dan ook evident dat samenwerking en dialoog op permanente en structurele wijze worden
georganiseerd. De regering zal daartoe de nodige
initiatieven nemen. De regering zal er bovendien
actief op toezien dat overbevraging van leerkrachten en scholen wordt ingedijkt.
Bijzondere aandacht gaat naar het voltijdse en het
deeltijdse kunstonderwijs op alle niveaus, vanwege
hun hoge emancipatieve waarde.

A. Opnieuw investeren in onderwijs
Het onderwijs zorgt voor kennisoverdracht, leren
leren, het bijbrengen van ethische inzichten, het
ontwikkelen van sociale vaardigheden, het vormen
van een kritische geest. Het onderwijs moet daarvoor extra middelen krijgen. Onderwijs mag niet
alleen in markttermen beoordeeld worden. Onder-

wijs moet zorg dragen voor alle jongeren. Het is
het wapen bij uitstek tegen een mogelijke ontwikkeling naar een duale samenleving. Kortom : een
gelijkekansenbeleid moet centraal staan. Om kwalitatief onderwijs te garanderen, om met andere
woorden iedereen maximaal kansen te geven zich
intellectueel, emotioneel, maatschappelijk en creatief te ontplooien', moeten er voldoende omkadering en verhoogde werkingsmiddelen ter beschikking gesteld worden.
Samen met de verdere responsabilisering van de
onderwijsverstrekkers zal de regering ook de nodige initiatieven nemen om het toezicht op de effectieve en efficiënte aanwending van de ter beschikking gestelde middelen te verscherpen, in het
kader van de gerechtvaardigde vraag van de onderwijsgebruiker en de gemeenschap naar kwaliteit.
In verband met de schoolgebouwen en de infrastructuur is er behoefte aan een substantiële verhoging van de financiële middelen voor alle niveaus.
Aantrekkelijke schoolgebouwen zijn een belangrijk element in het creëren van een aangename
schoolomgeving, wat bevorderlijk is voor het welzijn van de leerlingen en de leerkrachten. Verfraaiing van het onderwijs-patrimonium past ook in
campagnes tegen antisociaal gedrag op school.
Daarbij is een kwalitatieve bewaking van de onderwijsinfrastructuur nodig en worden vernieuwende
duurzame projecten gestimuleerd. Verder zijn een
optimalisering van de infrastructuur, een intensiever gebruik en openstelling voor de gemeenschap
wenselijk.
De werkingsmiddelen voor het basisonderwijs worden progressief verhoogd met het oog op uitbreiding van beleidsondersteuning- of administratieve
ondersteuning.

B. Levenslang leren
Het recht op permanente vorming of levenslang
leren is het enige afdoende antwoord om zowel actieven als niet-actieven mee te laten evolueren in
de samenleving. Bij de concrete invulling daarvan
worden niet alleen de opleiding en bijscholing behandeld, maar evenzeer de sociale voorwaarden en
de arbeidsomstandigheden waarbinnen de burger
de mogelijkheden krijgt om aan permanente vorming te doen. Om dat te realiseren kiest de Vlaamse regering voor een geïntegreerd beleid tussen de
verschillende Vlaamse administraties onderling en
met alle sociale partners. Daarnaast moet er een
daadwerkelijke en gestructureerde samenwerking
komen tussen VIZO, VDAB en Onderwijs Sociale

35
Promotie (OSP). Bovendien zal de Vlaamse regering, samen met de federale overheid, een voorwaardenscheppend beleid realiseren, waarbij in het
bijzonder aandacht wordt besteed aan de aanpassing van het wettelijke en het reglementaire kader.
Het hoger volwassenenonderwijs van het Hoger
Onderwijs Korte Type – Sociale Promotie (HOKTSP) krijgt een plaats binnen het hogeschoolonderwijs. De Vlaamse regering voldoende middelen uit
om het volwassenenonderwijs te versterken.
Met het oog op een betere integratie van allochtonen waarborgt het onderwijs een behoeftedekkend
aanbod van taallessen Nederlands voor allochtone
volwassenen.

C. Ruimte waarborgen voor een gediversifieerd
onderwijsaanbod
De regering zal de nodige besluiten trekken uit de
studie over de objectiveerbare verschillen in het
onderwijsaanbod.
De Vlaamse regering zal het politieke akkoord dat
de democratische partijen in het Vlaams Parlement
hebben gesloten met het oog op de hervorming
van het gemeenschapsonderwijs volledig uitvoeren.
De studie over de objectiveerbare verschillen kan
een antwoord geven op de vraag : ‘Wat kost het om
elke leerling kwaliteitsvol onderwijs aan te bieden
en de vrije keuze en het pluralisme in het onderwijslandschap te waarborgen ?’. Die vraag is belangrijker dan ‘Hoeveel krijgt een bepaald onderwijsnet aan financiële middelen per leerling ?’ We
moeten af van de netversterkende en louter budgettaire discussie. We moet investeren in leerlingen
en leerkrachten, veeleer dan in structuren en netten. Het gesubsidieerde onderwijs krijgt de middelen om zijn onderwijs te organiseren en het gemeenschapsonderwijs heeft recht op voldoende financiering om zijn grondwettelijke opdracht waar
te maken. Naast officieel gesubsidieerde scholen
kunnen ook vrije scholen zich ontwikkelen tot
open, pluralistische vrijekeuzescholen.
Het is normaal dat alle scholen of inrichtende
machten onderworpen worden aan een gelijkwaardige boekhoudkundige controle. Daarnaast is een
openbaar jaarverslag met de nodige financiële gegevens wenselijk.
Als een officieel gesubsidieerde school wordt overgedragen aan een andere inrichtende macht, zal die
openstaan voor alle leerlingen, ongeacht de ideolo-

Stuk 31 (1999) – Nr. 1

gische, filosofische of godsdienstige opvattingen
van de ouders en leerlingen. Tot de leerlingen niet
meer leerplichtig zijn, zal hen de keuze worden
aangeboden tussen onderricht in een van de erkende godsdiensten en de niet-confessionele zedenleer. Het godsdienstonderwijs of de niet-confessionele zedenleer worden door een leermeester of
specifieke leerkracht gegeven. Die leraar werkt
volgens een schoolwerkplan en schoolreglement,
en met schoolboeken die in overeenstemming zijn
met dit open karakter.
Gesubsidieerde of gefinancierde scholen mogen
geen leerlingen weigeren. Vrije scholen met een
bepaald pedagogisch, levensbeschouwelijk of godsdienstig project vragen aan de ouders da t project,
dat in het schoolreglement wordt omschreven, te
tekenen voor akkoord. Als de ouders dat weigeren,
kunnen de leerlingen niet tot de school toegelaten
worden. Leerplichtige leerlingen kunnen alleen
doorgezonden worden als ze het schoolleven op
duurzame wijze grondig verstoren en nadat een alternatief gevonden wordt.
We hebben een stand van zaken nodig. Er komt
een evaluatie en optimalisering van de initiatieven
die genomen werden voor de invoering en toepassing van de non-discriminatieverklaring.
Na de vele hervormingen van de voorbije jaren,
wordt het onderwijs ertoe in staat gesteld die hervormingen in alle kalmte in te passen in de scholen. Scholen worden via stimuli aangemoedigd
samen te werken. Die samenwerking gebeurt op
grond van vrijwilligheid en heeft een breed draagvlak nodig. De netoverschrijdende samenwerking
voor zware infrastructuur zal daarbij een prioriteit
zijn.

D. Kwaliteitsbewaking
De autonomie van de school is belangrijk. Dat impliceert dat ze ook de eerste verantwoordelijkheid
draagt voor de kwaliteit van haar aanbod. De regering zal de school aanmoedigen en voorzien van de
nodige middelen om interne kwaliteitszorg en -bewaking te optimaliseren. De overheid zal haar
eigen instrumenten voor externe kwaliteitsbewaking verder uitbouwen.
Via die externe kwaliteitbewaking zal de overheid
erover waken dat alle gesubsidieerde en gefinancierde scholen in de Vlaamse Gemeenschap voldoende kwaliteit garanderen.

Stuk 31 (1999) – Nr. 1

36

Op termijn moeten interne en externe kwaliteitscontrole elkaar aanvullen. Eindtermen, ontwikkelingsdoelen, basiscompetenties en vakoverschrijdende thema’s moeten verder aangevuld en volledig ingevoerd worden. Daarbij moet blijvend aandacht gaan naar kennisoverdracht, maar daarnaast
ook naar de lichamelijke, de muzische en het creatieve ontwikkeling.

steld worden dat ze in de klas de nodige begeleiding bieden met de hulp van het centrum voor
leerlingenbegeleiding, externe deskundigen en specifiek opgeleide collega's. In het kader van het streven naar meer inclusief onderwijs worden projecten opgezet, zodat extra begeleiding mogelijk
wordt voor leerlingen met leermoeilijkheden in het
gewone onderwijs.

Om hun opdrachten volwaardig te kunnen invullen, moeten de scholen beschikken over voldoende
‘beleidsvoerend vermogen’. Dat wordt gerealiseerd
door een systeem van opleidingen en nascholingen
uit te werken zodat de functies van de directie verder worden geprofessionaliseerd. Nieuw aangestelde directies worden ertoe verplicht een dergelijke
opleiding te volgen gedurende de eerste jaren van
hun functie. In het hele leerplichtonderwijs wordt
voor alle leidinggevende functies het mandaatprincipe ingevoerd.

Het onderwijs voor zieke kinderen en de organisatie van ziekenhuisscholen vragen een bijzondere
aandacht.

De leefkwaliteit van de school en haar omgeving,
inclusief de veiligheid én de aangeboden voeding,
verdienen de nodige aandacht.

E. Zorgverbreding
Zorgverbreding wordt veralgemeend in het onderwijs. Ook in het secundair onderwijs is er extra
aandacht en omkadering voor zorgverbreding, leerstoornissen en (leer)problemen nodig. Denken we
daarbij maar aan het huidige cascade-effect van
problemen waarmee het onderwijs vanuit de samenleving geconfronteerd wordt (geweld, drugs,
...). Aanspreekpunten in de scholen en extra ondersteuning moeten daartoe worden uitgebouwd.
Naast de uitbreiding van het doelgroepenbeleid in
het basisonderwijs en het secundair onderwijs,
wordt er werk gemaakt van een ernstige evaluatie
van de zorgverbredings- en onderwijsvoorrangsbeleidprojecten, zodat de effectiviteit van de aangewende middelen zichtbaar wordt.
De begeleiding van leerproblemen die het gevolg
zijn van sociale, familiale of culturele achterstanden vraagt een andere benadering dan de begeleiding van specifieke leerstoornissen. Een voor de
leerkrachten hanteerbaar systeem om leerlingen te
volgen kan daartoe een bijdrage leveren.
Meer deskundigheid veronderstelt meer aandacht
voor die problematiek in de initiële lerarenopleiding en nascholing. Klasleerkrachten zijn niet alleen belangrijk om tot een snelle opsporing van
problemen te komen. Van hen mag ook veronder-

Internaten moeten toegankelijk zijn voor iedereen,
ook voor kinderen uit minder kansrijke gezinnen.
In het kader van de werklast moet progressief een
verantwoorde omkadering worden uitgebouwd. De
werkingsmiddelen van de vrije internaten worden
geleidelijk verruimd aan de hand van objectieve
criteria.

F. Een betere oriëntering en de aanpak van het
watervalsysteem
Vlaanderen kan het zich niet permitteren om een
belangrijk deel van zijn jeugd in de kou te laten
staan, de jongeren hun dromen te ontnemen en
hun talenten en creativiteit ongebruikt te laten. De
opwaardering van het technisch en beroepsonderwijs is daarom een absolute noodzaak.
Het zogenaamde watervalsysteem wordt aangepakt. Alleen op die manier kan immers een oplossing geboden worden voor de onderwaardering
van het Technisch Secundair Onderwijs (TSO) en
het Buitengewoon Secundair Onderwijs (BSO).
Die onderwaardering is voor de leerling onaanvaardbaar en voor de ouders een bron van onnodige frustraties. Bovendien leidt die onderwaardering
in het bedrijfsleven tot spanningen die we o.a. terugvinden in het bestaan van de zogenaamde knelpuntberoepen. Er worden proefprojecten gestart
om dat watervalsysteem te remediëren.
Een correctie van het watervalsysteem en een betere oriëntering hangen nauw samen met de valorisering van de opdracht van de eerste graad secundair onderwijs, het realiseren van een grotere integratie van de onderwijsvormen, de versterking van
de technische component, ook in de ASO-opleiding, en de invoering van een modulaire opbouw.
Bij de invoering van het modulaire systeem worden de nodige aansluitingen gerealiseerd met o.m.
VIZO, volwassenenonderwijs en VDAB-opleidingen, zeker voor de beroepsopleidingen en het
DBO.

37
Een evaluatie van de invulling van de leerplicht is
noodzakelijk. Tevens moet een onderzoek worden
verricht naar de mogelijkheden om de relatie tussen het onderwijs en het bedrijfsleven te verbeteren. Er zijn tussen het bedrijfsleven en het beroepsen technisch onderwijs meer directe relaties nodig.
De oprichting van een ‘uitrustingsfonds’ in samenwerking met de privé-sector is nodig om de infrastructurele uitrusting van het technisch en beroepsonderwijs op peil te houden. Ook het aanbieden
van stageplaatsen binnen het bedrijfsleven die kunnen worden geïntegreerd binnen het beroeps- en
technisch onderwijs, moet worden vergroot.

Stuk 31 (1999) – Nr. 1

invulling. Beginnende leraren krijgen meer werkzekerheid en financiële zekerheid. Zo kunnen er
'vervangingspools' worden opgericht waardoor
jonge afgestudeerden een jaaraanstelling krijgen
binnen een bepaalde streek of scholengroep.
Via de nodige stimuli moet men aan de ene kant
vakmensen uit de privé-sector aantrekken als technisch leraren voor het technisch en beroepsonderwijs, en aan de andere kant leerkrachten de nodige
praktijkervaring laten opdoen in het bedrijfsleven.

H. ICT-geletterdheid
G. De herwaardering van de leraar
Functiebeschrijvingen en evaluaties kunnen een
belangrijke verrijking zijn voor de leraren. De
vorm, de omstandigheden en voorwaarden daarvan
worden decretaal vastgelegd. Ze moeten ook de
nodige bescherming van de personeelsleden inhouden. Een zo groot mogelijke harmonisering van het
personeelsstatuut in alle netten wordt verwezenlijkt.
Een grotere autonomie van de scholen kan alleen
op voorwaarde dat inspraak en participatie daadwerkelijk uitgebouwd en gegarandeerd zijn. Een
decreet over 'inspraak en participatie' is daarbij essentieel.
De mate waarin het personeelslid wordt belast,
wordt vastgelegd en wordt individueel vertaald in
een functiebeschrijving. Die belasting wordt niet
alleen in lesuren uitgedrukt.
Onze samenleving en de wetenschap zijn zo sterk
onderhevig aan veranderingen dat het nooit meer
echt rustig kan worden in het onderwijs. En trouwens niet alleen daar. Dat mag echter geen aanleiding vormen tot steeds meer regelgeving en grotere formalisering, die het onderwijs van zijn essentiële maatschappelijke opdracht doen vervreemden.
Het decreet over lerarenopleiding moet gevolgd en
geëvalueerd worden. Voor de beroepsprofielen
komen er zeker aanvullingen. Vooral kennis van,
inzicht in en omgaan met leerstoornissen en leerproblemen zullen voldoende aan bod komen in die
lerarenprofielen en op die manier ook in de programma's van de lerarenopleiding.
De begeleiding van beginnende leerkrachten en de
nascholing van leerkrachten, zoals bepaald in het
decreet lerarenopleiding, krijgen concrete vorm en

De nieuwe informatie- en communicatietechnologie (ICT) moet toegankelijk en beschikbaar zijn
voor iedereen. Een nieuw soort (computer)analfabetisme moet vermeden worden, omdat ze een
nieuwe duale maatschappij in de hand werkt.
De extra ondersteuning om op een ruimere schaal
computers in de school te brengen moet worden
voortgezet. Ook moet gezorgd worden voor de upgrading van die computers. Leerlingen en cursisten
moeten met ICT leren omgaan binnen de context
van de bestaande vakken en leergebieden. Leerkrachten moeten een door de overheid gegarandeerde, vraaggestuurde nascholing krijgen in verband met ICT. Daarbij moeten ze kunnen rekenen
op geoperationaliseerde netwerken die hen ondersteunen. Parallel daarmee moet gezorgd worden
voor een effectieve integratie van het educatieve
gebruik van ICT in de lerarenopleiding.

I. Hoger onderwijs
De tekorten inzake de werkingsuitkeringen voor
de universiteiten moeten op korte termijn worden
opgevangen. De enveloppe voor de financiering
van de hogescholen wordt aangepast. Er moet wetenschappelijk onderzoek worden gedaan naar de
reële kostprijs van de opleidingen. De instellingen
krijgen extra financiële middelen om aan de nieuwe uitdagingen die door de overheid stelt, kwaliteitsvol en efficiënt tegemoet te kunnen komen.
De hogescholen en de universiteiten krijgen elk
volgens hun decretale missie, afdoende financiële
middelen om kwaliteitsvol onderzoek op hun respectieve niveau te waarborgen. De universiteiten
moeten ten volle in staat worden gesteld om hun
primordiale missie inzake fundamenteel onderzoek
te vervullen.

Stuk 31 (1999) – Nr. 1

38

De middelen van het Bijzonder Onderzoeksfonds
(BOF) worden opgetrokken. De regelgeving wordt
vereenvoudigd. Daarnaast worden hogescholen
door de overheid extra ondersteund om, in samenwerking en op verzoek van het regionale en lokale
bedrijfsweefsel, (inzonderheid de KMO’s), technologisch onderzoek te verrichten.
Het belang van een degelijke werkomgeving en infrastructuur voor de kwaliteit van het onderwijs
moet ook in het hoger onderwijs opnieuw naar
waarde worden geschat. De kloof tussen de bestaande investeringsmiddelen en de bestaande behoeften moet progressief worden gedicht.
De universiteiten en hogescholen worden ertoe
aangezet om te streven naar zwaartepuntvorming
inzake onderwijs en onderzoek. Versnippering
wordt tegengegaan om op internationaal en Europees niveau concurrentieel te blijven. Daarbij is er
ruimte voor creativiteit en inventiviteit, voor initiatieven die nieuwe wegen bewandelen. De kwaliteit
van het hoger onderwijs is niet gebaat met een status-quo. Wie internationale samenwerking hoog in
het vaandel voert, wapent zich het best voor de
toekomst.
Het hogeschoolonderwijs en het universitair onderwijs worden beter op elkaar afgestemd. Het
aanbod van het universitair onderwijs en hogeschoolonderwijs moet worden geoptimaliseerd en
het moet inspelen op nieuwe uitdagingen. Samenwerkingsmodellen tussen universiteiten en hogescholen worden uitgebouwd om het binaire systeem van ons hoger onderwijs te overstijgen. De
universiteiten en de hogescholen worden uitgenodigd om aan de Vlaamse regering concrete voorstellen te doen over de optimalisering van hun aanbod. De Vlaamse regering zal mede op basis van
die voorstellen, de optimalisering van het aanbod
evalueren en daaruit de gepaste conclusies trekken.
Bij de realisatie van de Universiteit Antwerpen en
de uitbouw van een Transnationale Universiteit
Limburg wordt het opleidingsaanbod geoptimaliseerd.
Met betrekking tot de kwaliteit van het hoger onderwijs moet de overheid een degelijke meta-evaluatie veralgemenen.
De onderwijsstructuur van het hoger onderwijs
wordt herbekeken in het licht van de nieuwe maatschappelijke en internationale ontwikkelingen. Als
prioriteiten worden de flexibilisering en modularisering van het aanbod, het afstandsonderwijs, de

mobiliteit en de bruggen tussen hogescholen en
universiteiten naar voren geschoven.
In het kader van de onderwijsinnovatie worden de
bestaande initiatieven extra ondersteund met het
oog op een reële en snelle operationalisering. Samenwerking en zwaartepuntvorming moeten worden aangemoedigd.
Bovendien zal de Vlaamse regering de conclusies
van de Sorbonne- en Bolognaverklaringen invoeren in nauw overleg met de VlIR en de VLHORA
om de mobiliteit van de studenten en docenten te
bevorderen, de harmonisering van de valorisering
van de diploma’s te bewerkstelligen en de samenwerking op het vlak van kwaliteitsbewaking te stimuleren. Kortom, ze wil het Vlaamse hoger onderwijs op Europees en internationaal niveau optimaal laten renderen.
De basisdecreten van het hoger onderwijs worden
beter op elkaar afgestemd.
De open en vrije toegang tot het hoger onderwijs
blijft het uitgangspunt. Wel zijn er initiatieven
nodig om tot een betere oriëntering te komen vanuit het secundair onderwijs. De eindtermen van het
secundair onderwijs en de begintermen van het
hoger onderwijs moeten op elkaar afgestemd worden. De eerstejaarsstudenten in het hoger onderwijs moeten beter begeleid worden.
In het kader van de Voortgezette Academische
Opleidingen heeft ook de regering een verantwoordelijkheid, onder meer voor het inschrijvingsgeld. Die voortgezette academische opleidingen
moeten een democratisch recht blijven en dus toegankelijk zijn voor iedereen.
Er wordt een magistratenschool opgericht ter uitvoering van het Octopusakkoord.

J. Wegnemen van financiële drempels
Het creëren van gelijke kansen moet reëel zijn. De
kostprijs of sociaal-economische elementen mogen
geen rem vormen op het recht op onderwijs. De
kosten voor de 'niet-duurzame schooluitrusting' –
zoals schoolboeken, schriften, fotokopieën, verplichte schooltijdschriften, enzovoort – en het realiseren van de eindtermen worden gedragen door de
basisschool. Op die manier wordt de kosteloosheid
van het leerplichtonderwijs gegarandeerd. De geleidelijke realisatie daarvan vergt wel een toename
van de daartoe geëigende werkingsmiddelen van
de scholen.

39
In het secundair onderwijs moeten facultatieve uitgaven die weinig met het lesprogramma te maken
hebben, beperkt worden. De geëigende participatieorganen waken erover dat die uitgaven geen
aanleiding geven tot uitsluiting van leerlingen.
De studiefinanciering in het hoger onderwijs is nog
steeds een bepalende factor voor de toegang tot
dat onderwijs. Naast de sociale toelagen, die voor
de hogescholen en universiteiten tijdens deze bestuursperiode gelijkgeschakeld worden, zijn de studietoelagen een essentiële hefboom om gemakkelijker de drempel van de studiekosten te nemen.
De studietoelagen worden opgetrokken tot op het
niveau van de directe studiekosten. Meer jongeren
krijgen een studietoelage doordat bijvoorbeeld de
maximum-inkomensgrens wordt verhoogd, het systeem van het vermoedelijke inkomen wordt veralgemeend, een 'bodem-KI' en een 'jokerbeurs' worden ingevoerd. De jokerbeurs is een beurs die studenten eenmaal kunnen aanvragen, als ze volgens
de geldende richtlijnen niet (meer) beursgerechtigd zijn. Als ze die jokerbeurs bij de initiële opleiding niet gebruiken, kunnen ze die nog aanvragen
bij het aanvatten van aanvullende studies. Daarnaast zal het systeem van studiefinanciering zich
moeten aanpassen aan de steeds meer gedifferentieerde leerwegen die de studenten volgen.

HOOFDSTUK 2 – EEN TOEKOMSTGERICHT
CULTUUR- EN MEDIABELEID
Cultuur

Stuk 31 (1999) – Nr. 1

2. Complementariteit en decentralisatie
Het cultuurbeleid is geen aangelegenheid van de
Vlaamse Gemeenschap alleen. Ook de sector zelf,
de consumenten, de privé-sector en de andere
overheden zoals gemeenten en provincies, zijn belangrijke actoren. Het cultuurbeleid moet dan ook
in de eerste plaats oog hebben voor een optimale
complementariteit tussen die verschillende actoren. Zo moet werk gemaakt worden van een weloverwogen decentralisatiebeleid. De Vlaamse Gemeenschap moet haar eigen doelstellingen goed
expliciteren maar, zonder betutteling, de actoren
aan de basis de uitvoering ervan laten bepalen. Wat
zinvoller op gedecentraliseerd niveau gebeurt,
moet daar gesitueerd worden. Dat moet gepaard
gaan met een decentralisatie van de middelen.

3. Cultureel aanbod
Iedereen moet kunnen kiezen uit een gediversifieerd aanbod tot cultuurbeleving en persoonlijkheidsontwikkeling. Het cultuurbeleid moet steunen
op twee pijlers : kunsten en een veelzijdig sociaalcultureel aanbod, waarbij culturele centra en bibliotheken een centrale rol vervullen.
De overheid moet hier sensibiliseren, niet betuttelen of bevoogden. Cultuurbeleving kan immers
enkel gedijen in strikte keuzevrijheid. Cultuurbeleving mag in geen enkel opzicht verengd worden tot
de zogenaamde elitecultuur. Elk individu moet de
kans krijgen zijn eigen cultuurbeleving zelf in te
vullen. Er moet meer aandacht besteed worden
aan een zo groot mogelijk cultuurbereik, o.a. via
cultuurcheques.

1. Het belang van cultuur
4. Het culturele middenveld
Cultuur moet een prominente rol spelen in het
maatschappelijke leven. Cultuur is een wezenlijke
hefboom voor een maatschappij die waarden als
openheid, verdraagzaamheid, democratie, creativiteit en kritische zin bij de brede bevolking wil aanscherpen.
Daartoe moet de overheid de nodige budgettaire
middelen vrijmaken. Het beleid moet de samenleving sensibiliseren voor cultuur en haar bewust
maken van het belang ervan voor een vollediger
ontplooiing van mens en samenleving.
De taak van het beleid kansen scheppen, niet inhouden te bepalen. Zo’n voorwaardenscheppend
beleid richt zich zowel op de productie (het aanbod) als op de spreiding en de beleving (de vraag).

De cultuurbeleving wint aan diepte door confrontatie en dialoog met anderen. Vandaar het belang
van een sociaal-cultureel netwerk in de samenleving. Mensen die ervoor kiezen in een sociaal verband cultuur te assimileren, zorgen voor gemeenschapsopbouw, voor werken aan zingeving en participatie.
Het verenigingsleven is en blijft vanwege zijn hechte lokale verankering een belangrijke hefboom
voor een bloeiend sociaal-cultureel leven. Daarom
zal gestreefd worden naar een kader waarbinnen
samenwerkingsverbanden tussen de verenigingen
en de bestaande lokale sociaal-culturele initiatieven tot stand kunnen komen om het lokaal en
wijkgebonden weefsel te versterken.

Stuk 31 (1999) – Nr. 1

40

Ook de andere vormen van volksontwikkeling zijn
zeer belangrijk in het kader van de permanente
vorming. Het sociaal-cultureel werk verdient een
nieuwe impuls. Het sociaal-cultureel werk moet
een partner worden in het kader van het decreet
over levenslang leren. Het moet bevrijd worden uit
de beklemming van de bestaande reglementen en
het moet meer vertrouwen krijgen van de overheid
om zijn taak te vervullen op een geëigende manier.

Bij de subsidiëring moet rekening worden gehouden met het feit dat bepaalde culturele centra een
duidelijke regionale functie vervullen.
Er moet een Vlaams archiefbeleid komen dat voldoende middelen verschaft aan de bestaande instellingen en de toekomstige ontwikkelingen volgt.

7. Kunsten
De decreten worden herschreven om de taken te
herdefiniëren met het oog op herwaardering van
het cultuurbegrip, door de individuele keuzevrijheid maximaal te respecteren, door een deregulering en het nastreven van een open maatschappijgeest.

5. Ontzuiling
De Vlaamse samenleving evolueert hoe langer hoe
meer naar ontzuiling. Aan de basis is dat duidelijk
voelbaar. Dat betekent niet dat de mensen geen
eigen mening, overtuiging of levensfilosofie meer
hebben, wel dat zij dit alles willen delen met anderen en ook meer en meer begrip en waardering
voor die andere meningen opbrengen.
Die evolutie moet ook op beleidsmatig vlak vertaald worden. Het beleid zal de weg openen naar
ontzuiling en het pad van de verzuiling steeds minder. Daartoe zal de steun stilaan worden verlegd
naar pluralistische initiatieven waar iedereen terecht kan, en naar individuele ondersteuning.
Daarnaast kunnen samenwerkingsverbanden tussen de bestaande verenigingen aangemoedigd worden.

6. Bibliotheken en culturele centra
De overheid moet aan de (sociaal-)culturele sector,
zo decentraal mogelijk, een operationele infrastructuur ter beschikking stellen met gekwalificeerd personeel. Culturele centra en openbare bibliotheken moeten zo verder evolueren tot draaischijven van het culturele leven op gemeentelijk en
regionaal niveau. Elke persoon kan er individueel
of via een organisatie terecht. Het intern pluralistisch beheer garandeert dat iedereen aan bod kan
komen, ook de niet-georganiseerden. Door een
evenwichtige kostenverdeling tussen de Vlaamse
Gemeenschap, de lokale overheden en de gebruiker moet het aanbod de vraag die door de lokale
belangstellingssfeer wordt ingegeven, dekken.

De kunstenaar is de motor van verandering en reflectie, en de antenne voor de samenleving van
morgen. Het kunstenbeleid moet voorwaardenscheppend zijn, met speciale aandacht voor de beginnende kunstenaars en de zorg voor de dynamiek van het kunstgebeuren. Er moet worden onderzocht of de bestaande decreten voldoende kans
geven aan jonge kunstenaars en niet teveel het terrein worden van gevestigde waarden.
Een Vlaams podiumkunstenplan wordt opgesteld
met het oog op de volgende erkenningsronde van
het podiumkunstendecreet, als aanzet tot een globaal podiumkunstenbeleid. Daarbij worden de nominatim gesubsidieerde instellingen betrokken,
zowel voor de inhoudelijke evaluatie als voor het
opzetten van een algemeen kader. Met dat plan
moet het mogelijk worden de beschotten tussen de
diverse vormen van podiumkunsten weg te nemen.
Daarnaast zal een cultureel infrastructuurfonds,
dat als een rollend fonds zal worden opgevat, worden uitgebouwd met het oog op de financiering
van renovatie en optimalisatie van de bestaande
culturele infrastructuur.

8. Statuut van de kunstenaar
De Vlaamse regering zal er, op basis van de bestaande onderzoeken, bij de federale regering op
aandringen dat ze werk maakt van en aangepast
sociaal en juridisch statuut van de kunstenaar, zoals
werd voorgesteld in het rapport van de subcommissie van de Kamer van Volksvertegenwoordigers.

9. Een actief jongerenbeleid
Jongeren, en in het bijzonder de niet-georganiseerde jongeren, moeten meer bij het beleid worden
betrokken. Er wordt een specifiek jongerencultuurfonds opgericht dat als doel heeft onafhankelijke lokale of regionale initiatieven ter ontwikkeling van een eigen jongerencultuur te subsidiëren.
Bij het beheer van dat fonds worden de jongeren
maximaal betrokken.

41
10. Sport
Het sportbeleid moet zoveel mogelijk mensen aanzetten tot zoveel mogelijk sportbeoefening. Een
vernieuwd sportbeleid moet maximale kansen op
slagen krijgen door alle betrokken actoren daartoe
de nodige financiële ruimte te geven.
In het licht van de slechte fysieke conditie van de
jeugd moeten specifieke maatregelen worden genomen om de participatie van de jeugd te bevorderen. De middelen van de Vlaamse Gemeenschap
moeten daarom prioritair worden besteed aan de
jeugd. Ze moeten dus terechtkomen bij de clubs,
via de erkende gemeentelijke sportdiensten, aangezien zij een centrale rol spelen in het voeren van
een jeugdsportbeleid. De gemeenten krijgen een
scharnierfunctie. Ze zullen de volle verantwoordelijkheid dragen om het lokale sportgebeuren te
coördineren in samenwerking met de sportclubs, de
scholen en de schoolsportfederatie. Kindvriendelijkheid, kwaliteit en medisch-pedagogische begeleiding moeten centraal staan.
De sportaccommodatie van de scholen moet opengesteld worden voor het publiek.
De nodige aandacht moet worden besteed aan het
realiseren van kleinschalige sportinfrastructuur en
aan een efficiënt beheer.
Zonder afbreuk te doen aan het privé-initiatief of
aan de ondernemingszin van kandidaat-exploitanten van particuliere sport- en fitness-centra, moeten maatregelen worden genomen zodat een professionele en verantwoorde begeleiding kan worden aangeboden.
De taken van het BLOSO zullen geëvalueerd worden op basis van het Strategisch Plan voor de
Sport.
Overheidssubsidiëring ter stimulering van samenwerking moet gericht zijn op samenbundeling van
de krachten binnen eenzelfde sport en niet op het
versterken van ideologisch verzuilde structuren.
De dopingbestrijding moet efficiënter worden aangepakt. De controleurs van de Vlaamse Gemeenschap moeten hiertoe politionele bevoegdheid krijgen zodat een anticiperend beleid inzake de strijd
tegen het dopinggebruik kan worden gerealiseerd.
Tevens moeten afspraken worden gemaakt tussen
de Vlaamse administratie en de gerechtelijke instanties over de voortgangsbewaking van de dopingcontroles. Een antidopingscommissie wordt
opgericht binnen de Vlaamse Gezondheidsraad

Stuk 31 (1999) – Nr. 1

zodat de dopingproblematiek op permanente wijze
wordt gevolgd.

11. Monumenten en landschappen, archeologie en
hedendaagse architectuur
De Vlaamse regering rondt de lopende inventarisatie van het bouwkundig erfgoed af. Aan de hand
van die inventarisatie moet het beschermingsbeleid
geactiveerd worden zodat het Vlaamse culturele
erfgoed op een zorgzame wijze voor de toekomst
gevrijwaard wordt.
Daarbij wordt ter uitvoering van de Conventie van
Granada en in samenwerking met de provincies,
bijzondere aandacht besteed aan het roerend erfgoed dat hoort bij de beschermde monumenten.
De Vlaamse regering neemt tevens een decretaal
initiatief voor de bescherming van het cultuurhistorisch waardevol varend erfgoed.
Bijzondere aandacht gaat naar de interactie met de
krachtlijnen van het regeerakkoord inzake welzijn,
werkgelegenheid en het grootstedelijk beleid.
Daartoe zal een geïntegreerd beleid gevoerd worden, in de eerste plaats met ruimtelijke ordening.
Vooral de zonevreemde monumenten en de verwezenlijking van de sociale huisvesting en de vitalisering van de stadskernen krijgen bijzondere aandacht. Een gezamenlijke geografische toegang tot
de gegevens wordt gerealiseerd in samenwerking
met het OC-GIS Vlaanderen.
De samenwerking met de provincies en gemeenten
wordt verdiept waarbij de administratie zorgt voor
de globale sturing. Convenants kunnen afgesloten
worden met lokale besturen die over de nodige
kennis en middelen beschikken.
Om de impact op en de betrokkenheid van de bevolking te verhogen wordt het initiatief van de
Open Monumentendag verbreed, zowel in de tijd
als wat de doelgroepen betreft.
Er moet ook gezocht worden naar een personeelsmatige oplossing voor de dossierachterstand.
Voor het archeologische erfgoed is het nodig de
beheersopdrachten en de band met het wetenschappelijk onderzoek op het niveau van het
Vlaamse Gewest te versterken. Daarbij moet bijzondere aandacht gaan naar de kwaliteitszorg en
de ondersteuning van beheer en onderzoek op andere niveaus van de archeologische monumentenzorg, onder meer in provincies en gemeenten. De
invoering van de voorschriften van de onlangs be-

Stuk 31 (1999) – Nr. 1

42

krachtigde conventie van Malta vormt daarbij een
hoeksteen.
De culturele betekenis van de hedendaagse architectuur is onvoldoende bekend. Toch hangt de algemene levenskwaliteit in hoge mate af van de manier waarop aan de leefomgeving vorm wordt gegeven. Er is een grote behoefte aan een actueel
denk- en referentiekader.
Het vrijwaren van de open ruimte en het realiseren
van hogere densiteiten, zoals wordt beoogd in het
Structuurplan Vlaanderen, vragen om kwalitatieve
architecturale en stedenbouwkundige oplossingen.
Een Centrum voor Architectuur kan bijdragen tot
het promoten van kwaliteitsvolle architectuur, tot
reflectie en debat. Het kan tevens fungeren als een
netwerk-centrum dat synergieën bewerkstelligt
tussen de verschillende bestaande initiatieven en
instellingen.

B. Media
1. Het belang van de media
De media spelen een steeds belangrijkere rol in de
informatiemaatschappij. Het is daarom nodig dat
een referentiekader wordt vastgelegd, rekening
houdend met de Europese context en in overleg
met de actoren op het veld. Op die manier kunnen
de basisvoorwaarden van een moderne democratie,
namelijk vrijheid van meningsuiting, vrijheid van
informatiegaring en pluriformiteit van de pers gewaarborgd worden en kunnen de noodwendigheden van de kennismaatschappij, meer bepaald het
beheersen van de informatiestroom door de burger
gerealiseerd worden. Het voorkomen van overdreven concentraties en monopolievorming, zeker op
het vlak van de informatieverstrekking, wordt
daarbij nagestreefd. De Raad voor Mededinging
moet in dat verband worden aangepast aan de federale realiteit. Binnen de mediabedrijven moeten
maatregelen worden genomen voor de vrijwaring
van een pluralistisch medialandschap.
De media worden de ‘vierde macht’ genoemd. Dat
geeft aan uitgevers en journalisten een bijzondere
verantwoordelijkheid. Een eigen redactiestatuut
moet voor de journalisten de nodige onafhankelijkheid waarborgen. Zelf moeten ze geregeld de
deontologische code waarbinnen zij werken, evalueren in het licht van de evolutie van de maatschappij en hun houding op voldoende wijze kenbaar
maken aan het grote publiek.

Naast de informatieverstrekking kunnen de media
ook een rol spelen als instrument om de Vlaming
te sensibiliseren voor cultuur en verdraagzaamheid.

2. Particuliere initiatieven
In de media moet monopolisering worden tegengegaan. Er zal worden nagegaan of aanvullende initiatieven op audiovisueel vlak mogelijk zijn.
Voor de particuliere radio’s zal voor het einde van
het jaar een plan worden uitgewerkt zodat de beschikbare frequentieruimte in Vlaanderen maximaal wordt benut. Dat plan moet worden opgesteld door een onafhankelijke instelling en moet
aangeven hoeveel radio’s (lokaal, regionaal, landelijk) een vergunning kunnen krijgen. Dat onderzoek moet uitgaan van een optimale frequentieaanduiding en van het feit dat de bescherming die
de openbare omroep qua zendcomfort voor zijn
zes zenders (Radio 1, 2 en 3, Studio Brussel, Radio
Donna en Vlaanderen Internationaal) geniet, bepaald wordt op basis van Europese criteria.
De monopolisering van de regionale televisieomroep, die nu decretaal is geregeld en economisch
onderbouwd, moet worden tegengegaan. Daartoe
zullen de decreetbepalingen m.b.t. die regionale televisieomroepen worden geëvalueerd en herzien.
Aandachtspunten daarbij zijn :
– het verhogen van de slagkracht ;
– het demonopoliseren van het landschap van de
regionale televisieomroepen ;
– het depolitiseren van de raden van bestuur van
de vzw’s.
Door die reorganisatie moeten de regionale televisieomroepen de kans krijgen hun gemeenschapsopdracht nog beter uit te voeren : de communicatie
onder de bevolking bevorderen en bijdragen tot de
algemene, sociale en culturele ontwikkeling van de
regio.

3. De openbare omroep
Een op kwaliteit gesteunde openbare omroep
moet zijn rol en opdracht verder kunnen uitvoeren
en bij uitstek het cultureel instrument van de
Vlaamse Gemeenschap zijn. De rol en opdracht
van de openbare omroep, die in het huidige decreet
wordt verwoord, blijft onverkort behouden. Dat

43

Stuk 31 (1999) – Nr. 1

geldt uiteraard ook voor de door het decreet verstrekte autonomie.

den naar middelen die aan de sector een nieuwe
dynamiek kunnen geven.

Het huidige beheerscontract blijft onverkort gelden ; over het nieuwe beheerscontract zal worden
onderhandeld met de regering. Het Vlaams Parlement moet de machtiging geven aan de regering
om het te ondertekenen.

Bijzondere aandacht moet uitgaan naar de mogelijkheden tot coproductie met de audio-visuele sector. Verder zal de Vlaamse regering er bij de federale regering op aandringen om de bestaande stimuli ten aanzien van de filmsector verder uit te
breiden.

In de toekomst en naargelang van de budgettaire
mogelijkheden, wordt het systeem van gescheiden
financiering, waarbij openbare middelen voor de
openbare omroep en particuliere middelen voor de
particuliere initiatieven worden gereserveerd, geleidelijk ingevoerd. De VRT krijgt compensatie
voor gederfde inkomsten, inbegrepen die uit mediaruil. De openbare omroep behoudt wel de mogelijkheid inkomsten te halen uit aan programma’s
gerelateerde sponsoring, en kan andere inkomsten
behouden die gepaard gaan met de huidige manier
van produceren.
Eerst zal ook onderzoek worden gedaan naar
eventueel negatieve gevolgen voor de slagkracht
van de openbare omroep.

4. Commissariaat voor de Media
Het Commissariaat behoudt zijn rol om binnen het
decretale kader vergunningen te geven of in te
trekken. Dat zal echter moeten gebeuren op basis
van een conformiteitscontrole en niet zoals nu,
enkel op basis van een opportuniteitscontrole.
Daartoe moeten in het decreet duidelijker criteria
worden ingeschreven op basis waarvan het Commissariaat kan oordelen.

DEEL IV – KWALITEIT DOET LEVEN
HOOFDSTUK 1 – NAAR EEN GEZOND EN
RESULTAATGERICHT MILIEUBELEID
Inleiding : uitgangspunten van het milieubeleid
Het Vlaamse milieubeleid moet herijkt worden
zodat minstens de Europese normen worden gehanteerd. Deze normen moeten op korte termijn
en op alle domeinen afdwingbaar en controleerbaar gemaakt worden. Waar op basis van onderzoek en metingen blijkt dat vanuit milieuoogpunt
de toestand slechter is dan in de rest van Europa,
moeten evenwel maatregelen en normen worden
uitgewerkt die verder gaan dan strikt vereist is op
Europees vlak.
Milieunormen, inzonderheid gezondheidsnormen,
worden afgestemd op de behoeften van de meest
kwetsbare groepen van onze samenleving en, gebiedsgericht, op de kwetsbare ecosystemen (natuur).
Er moet in extra middelen en mensen worden
voorzien, in het bijzonder voor handhaving van het
milieurecht, afvalbeleid en bodemsanering.

5. Nieuwe media
De Vlaamse overheid schenkt in haar mediabeleid
ook speciale aandacht aan het stimuleren van multimediaprojecten die de informatieverstrekking, de
opiniëring en de cultuurbeleving met behulp van
de nieuwe informatie- en communicatietechnologie mogelijk maken. Daartoe zullen de nodige projecten opgezet worden, waaraan een zo breed mogelijke groep van media-actoren kunnen deelnemen.

6.Vlaams Filmbeleid
De Vlaamse regering zal het initiatief nemen om
de huidige situatie in de filmsector grondig te analyseren. Op basis van die analyse zal gezocht wor-

Productie en consumptie moeten worden geheroriënteerd. Een beleid van besparing op grondstoffen door hergebruik van afvalstoffen, een zuiniger
aanwending van grondstoffen en de inzet van hernieuwbare grondstoffen is dringend noodzakelijk.
Ook moet een strategie van ‘kwaliteitsbewaking’
worden gevolgd door het verhogen van de levensduur of een andere samenstelling van de producten.
Ten slotte geldt ook voor de milieusector de algemene beleidsoptie van de Vlaamse regering, met
name dat de overheid normeert, controleert en bestraft, maar dat zij wat de concrete uitvoering van
het beleid betreft pas initiatieven neemt wanneer
privé-initiatief niet aangewezen is of bij gebrek aan
privé-initiatief. In dat geval moet het privé-optre-

Stuk 31 (1999) – Nr. 1

44

den marktconform gebeuren en wordt er tussen de
overheid en de privé-instantie een resultaatverbintenis gesloten.

De sanering van waterbodems met het oog op het
ecologische herstel van watersystemen wordt voorbereid en proefprojecten worden uitgevoerd.

In het internationaal milieubeleid neemt de
Vlaamse regering een actieve rol op en steunt ze
de voorstellen die duurzaamheid bevorderen.

2. Water
a) Uitgangspunten

A. De verschillende milieuthema’s
1. Bodem
Er moet zo snel mogelijk een alternatieve financiering uitgewerkt worden via het oprichten van collectieve bodemsaneringfondsen, gespijsd door de
privé-sector en voorwaardelijk gespijsd door de
overheid. Hierdoor kunnen problemen zoals woonzones in verontreinigde gebieden, verontreinigde
industriegronden en diffuse bodemverontreiniging
accuraat worden aangepakt. Sanering moet bij
voorkeur gebeuren met de volksgezondheid als uitgangspunt. Om die prioriteit te bepalen moet een
bijzondere commissie in het leven worden geroepen. Een systeem voor ‘actief bodembeheer’ moet
onderzocht worden en zo mogelijk worden ingevoerd. Daartoe moet bij OVAM het nodige personeel worden ingezet.
Daarnaast moeten er meer middelen (budget, personeel) voor het uitvoeren van ambtshalve saneringen worden vrijgemaakt om een versnelde sanering te realiseren. Hierdoor zal het aantal beschikbare (gesaneerde) (industrie)terreinen toenemen,
waardoor de nood van de industrie gedeeltelijk
wordt gelenigd. Ook kan op die manier effectief
worden beantwoord aan de behoeften van de snelle interventies.
Vervolgens moet het bodemsaneringsbeleid verfijnd worden, zowel op decretaal vlak als op uitvoeringsvlak, onder meer met betrekking tot :
1° coördinatie en consistentie van het bodemsaneringsdecreet met andere milieuwetgeving (afval,
milieuvergunning, stedenbouw, heffingen …) ;

Het waterbeleid moet zowel kwalitatief als kwantitatief de sanering aan de bron als uitgangspunt
nemen, met afdwingbare gekwantificeerde verantwoordelijkheden inzake winning, lozing en hergebruik van water op basis van ecologische draagkracht. Dat veronderstelt een afbouw van :
1° het mestspreidingsbeleid ;
2° verspilling van grondwater voor laagwaardig gebruik ;
3° onverantwoorde lozing van hemelwater en gezuiverd afvalwater.
Er moeten positieve acties ondernomen worden inzake uitbouw van industriële watercircuits (kringwater), rationeel waterverbruik, maximale bescherming van drinkwater en grondwater.
Het waterkwaliteitsbeleid moet gebaseerd zijn op
enerzijds de voorkoming en sanering aan de bron
van de relevante lozingen van bedrijfsafvalwater
en anderzijds het bijsturen van de Aquafin-operatie. Deze bijsturing moet gebeuren op basis van een
duidelijke resultaatverbintenis en een accentverlegging van het grootschalige collectorenbeleid
naar individuele en kleinschalige zuivering. Daarin
moeten de gemeenten een coördinerende rol krijgen. Het decreet Integraal Waterbeheer moet de
elementen kwaliteit-kwantiteit-natuur zodanig op
elkaar afstemmen dat tegelijk de administratieve
en organisatorische integratie en de vereenvoudiging/doorzichtigheid worden gewaarborgd op alle
niveaus.

2° onschuldig bezit ;
b) industrieel afvalwater
3° regres ;
4° overdracht van gronden en infrastructuur na
faillissement.
De implementatie van het in 1998 gewijzigde decreet vereist een dringende aanpassing van het
VLAREBO.

Er worden reductieprogramma’s opgemaakt en
uitgevoerd om aan de verplichtingen van de Europese richtlijn inzake gevaarlijke stoffen te voldoen.
Het afkoppelingsbeleid moet op basis van objectieve criteria gestimuleerd worden om de Regionale
WaterZuiveringsInstallaties (RWZI’s) sneller te
kunnen optimaliseren.

45
Het toekennen van vergunningen zal niet enkel gebaseerd zijn op strakke normen en regels, maar
ook op afspraken tussen de betrokkene (industrie
en/of RWZI’s) en de overheid.
De overheid geeft de prioriteiten en de doelstellingen aan. De industrie of Aquafin werkt oplossingen uit om die doelstellingen te bereiken, eventueel op basis van een gefaseerde sanering.
Regulerende heffingen moeten worden ingevoerd
voor bedrijven die afval lozen in het oppervlaktewater, met aandacht voor gevaarlijke stoffen –
onder meer organische stoffen en zware metalen.
Niet alleen het vergunningsstelsel maar ook de waterheffingsregeling voor grootverbruikers zal vereenvoudigd worden en transparanter worden gemaakt.

c) huishoudelijk afvalwater
De watervervuiling veroorzaakt door de gezinnen
wordt verminderd door
– de verdere uitbouw van het gemeentelijke rioleringsnet en de optimalisatie van de bestaande
rioleringsstelsels (afkoppeling en infiltratie van
hemelwater) ;
– de verdere uitbouw van kleinschalige waterzuivering ;
– het stimuleren van de zelfzuivering voor niet op
riolering aan te sluiten woningen ;
– de opmaak van gemeentelijke meerjarenplannen voor riolering en het uitwerken van kostenbatenanalyses ;
– het invoeren van gedragssturende heffingen
voor de gezinnen die moeten aanzetten tot aansluiting op de riolering/RWZI of tot zelfzuivering.

Stuk 31 (1999) – Nr. 1

mie op een meer milieubewuste manier te laten
werken. Dat moet ertoe leiden dat de milieuvriendelijkheid, de duurzaamheid en de vervangbaarheid van onderdelen van producten belangrijke
productiecriteria worden. Belangrijk is dat recuperatie aan dezelfde – strenge – milieuvoorwaarden
wordt onderworpen als verwijdering.
De lokale besturen en de gezinnen hebben de laatste jaren zware inspanningen geleverd om de huishoudelijke afvalstroom in te perken en maximaal
te recycleren. Ondanks die inspanningen blijft de
totale hoeveelheid huishoudelijk afval stijgen. De
Vlaamse regering wil haar bevoegdheden maximaal gebruiken om de productie van afval te voorkomen. In het kader van de terugnameplicht zal
prioritair werk worden gemaakt van de drankverpakking.
Er is nood aan een strengere definitie van het begrip ‘secundaire grondstoffen’, gekoppeld aan normen die realistische afzetmogelijkheden niet in de
weg staan. Het spanningsveld tussen de emissienormen die gelden voor afvalverbrandingsprocessen
enerzijds en de klassieke industriële processen anderzijds moet worden afgebouwd, zodat verwijdering en nuttige toepassing inzake milieuvergunningsvoorwaarden op dezelfde leest worden geschoeid.
Er moet dringend werk gemaakt worden van de
uitbouw van een Vlaams steunpunt voor afval- en
emissiepreventie met als doel op het terrein te zorgen voor maximale ondersteuning.
De herstelarbeid moet verder worden uitgebouwd.
De overheid heeft de taak te blijven investeren in
wetenschappelijk onderzoek naar milieuvriendelijke productieprocessen. Ook moet zij subsidies blijven toekennen aan milieuvriendelijke en afvalvoorkomende bedrijven.
Een uniform systeem inzake kostentoerekening en
kostendekking voor huishoudelijke afvalstoffen
moet worden uitgewerkt en gepromoot.

Een vereenvoudiging van de administratieve procedures inzake waterzuivering is nodig.
b) Verbranding of alternatieve technieken
3. Afval
a) Preventie en hergebruik staan voorop
Stimuli – onder meer informatie, advies en bijstand, een gewijzigd vergunningsbeleid en productaansprakelijkheid – worden gegeven om de econo-

Alhoewel voor het verwerken van afvalstoffen de
Ladder van Lansink – preventie, hergebruik, recyclage, composteren/vergisten, verbranden met
energierecuperatie, verbranden en storten – gerespecteerd moet worden, zal er steeds een restfractie
overblijven die op de meest milieuvriendelijke manier verwerkt moet worden, hetzij via verbranding,

Stuk 31 (1999) – Nr. 1

46

hetzij via alternatieve verwerkingstechnieken. De
doelstellingen inzake preventie en recuperatie van
afval uit het Afvalstoffenplan worden verscherpt.
Het moratorium op de HVVI’s (Huisvuilverbrandingsinstallaties), afgekondigd door de vorige regering, blijft behouden. Om de druk ten voordele van
preventie, hergebruik en recuperatie hoog te houden worden geen nieuwe HVVI’s gebouwd op
nieuwe locaties.
In die optiek moet het onderzoek naar alternatieve
verwerkingstechnieken, andere dan de klassieke
HVVI’s, opgedreven worden, zodat op termijn een
omschakeling van de HVVI’s verkregen kan worden. Voor de verwerking van hoogcalorische residu’s wordt een Best Beschikbare Technieken studie
(BBT-studie) opgemaakt door de VITO. Belangrijk
is wel om voor ogen te houden dat alle momenteel
in ontwikkeling zijnde alternatieve technieken resulteren in een fractie die verbrand moet worden
of die als (secundaire) brandstof gecommercialiseerd kan worden.

4. Natuur

opzegmogelijkheid van de pachtovereenkomst in
te voeren voor de aanleg van bossen.
Ook de natuur- en boseigendommen van de (lokale) openbare besturen moeten nog beter hun maatschappelijke functie vervullen. Dat kan gebeuren
door stimulerende initiatieven of door de overdracht van terreinen aan erkende organisaties.
Er zullen maatregelen genomen worden om de
voorgestelde bosuitbreidingsdoelstellingen effectiever en sneller te verwezenlijken. Criteria voor
duurzaam bosbeheer worden vastgelegd ; bossen
beheerd volgens die criteria worden gecertificeerd
en de boseigenaars genieten van een verlaging van
de successierechten indien de bossen gedurende 30
jaar beheerd worden volgens deze criteria.
Het jachtdecreet wordt gemoderniseerd met het
oog op een betere bescherming van de fauna.
Tevens worden inspanningen geleverd om de beschikbare natuurgebieden toegankelijk te maken
voor iedereen, zonder de functie van die gebieden
in gevaar te brengen.

Het tekort – in verhouding met de andere functies
– aan natuur in ons land resulteert in een enorme
ecologische druk op de groen- en natuurgebieden.
Het Ruimtelijk Structuurplan Vlaanderen, dat
voorziet in 10.000 hectare ecologisch verantwoorde
bosuitbreiding en 38.000 hectare extra natuurgebied, en het decreet Natuurbehoud worden volledig gerealiseerd. Die doelstellingen moeten worden geconcretiseerd via groene gewestplanwijzigingen (die tegen 2003 versneld gerealiseerd moeten
worden) en via uitvoering van natuurrichtplannen.
In verstedelijkte gebieden moet ruimte worden gereserveerd voor zogenaamde ‘stadsbossen’.

De uitbreiding van het bos- en natuurgebied geeft
belangrijke impulsen aan de sociale tewerkstelling
en is dus ook van economisch belang. Meer natuur
kan meer banen opleveren : bosopzieners, landschapswachters, groenarbeiders, educatieve medewerkers, biologen en ingenieurs. Tegen 2004 moeten in deze sector 1.000 extra jobs worden gerealiseerd, vooral voor laaggeschoolden. Ter ondersteuning zal een stabiele overheidsfinanciering zorgen
voor een goede omkadering, opleiding en vorming.

Het instrument van beheersovereenkomsten wordt
verder uitgebouwd. Om het instrument van beheersovereenkomsten te optimaliseren moeten die
afgesloten worden in vooraf afgebakende gebieden
waar duidelijke doelstellingen geformuleerd zijn.
De beheersovereenkomsten moeten een duidelijk
milieu- en/of natuurrendement hebben.

De milieudruk die samenhangt met het fossieleenergiegebruik, zal verminderd worden. CO2 is
daarbij het belangrijkste broeikasgas. De CO2emissie hangt bijna volledig samen met de verbranding van fossiele brandstoffen (energieopwekking).
Op de milieuconferentie van Rio (1992) werd
reeds de ernst van dit probleem vastgesteld. België
ondertekende mee het Klimaatverdrag. Momenteel stijgen de emissies van de broeikasgassen nog
steeds. De actieprogramma’s uit het Milieubeleidsplan 1997-2001 met betrekking tot dit thema worden onverkort uitgevoerd. In de tweede helft van
2000 moet er een tussentijdse evaluatie plaatsvinden, zodat ze tijdig kunnen worden bijgestuurd.

Het aankoopbeleid biedt de beste waarborg en de
meest duurzame manier voor de toekomst.
Op het vlak van de verwerving van bos-, duin- en
natuurgebieden wordt een aanzienlijke inhaalbeweging doorgevoerd. De verwerving van 15.000
hectare bos-, duin- en natuurgebied (3.000 hectare
per jaar) in deze legislatuur is noodzakelijk. Aan de
federale regering zal worden gevraagd een extra

5. Energie

De milieudruk moet worden verminderd door aanvullende maatregelen te nemen inzake energiebe-

47
sparing, recuperatie van energie en omschakeling
naar hernieuwbare energiebronnen (warmtekrachtkoppeling, waterkracht, wind- en zonneenergie, biomassa).

B. Het beleidsinstrumentarium
1. Planning
Het Vlaams Milieubeleidsplan 1997-2001 overlapt
deels met deze regeerperiode. In de toekomst zal
dat plan het volledige milieubeleid omvatten en zal
het verder uitgewerkt worden in operationele doelstellingen en concrete acties. De huidige plannen
moeten geconfronteerd worden met de recente
rapporteringen over het milieubeleid, waarbij
onder meer verwezen kan worden naar de drie bestaande milieurapporten en de OESO-Review. De
achterstand ten opzichte van andere landen moet
ingehaald worden. Daarvoor moeten reductieprogramma’s inzake gevaarlijke stoffen uitgevoerd
worden.
Belangrijke aanvullingen zijn :
– een impulsprogramma ‘milieu en gezondheid’ ;
– een actieplan ‘kinderen, milieu en gezondheid’ ;
– het onverkort uitvoeren van de resolutie van
het Vlaams Parlement betreffende de dringende
behoefte aan een Vlaams urgentieprogramma
ter bestrijding van de overmaat aan ozon in de
troposfeer.
De achterstand ten opzichte van het milieubeleidsplan inzake uitvoering moet eveneens geleidelijk
ingelopen worden. Uitdagingen daarbij zijn :
– de milieudruk die samenhangt met het fossieleenergiegebruik verminderen ;
– de milieudruk door landbouw en verkeer verminderen ;
– de biodiversiteit bevorderen ;
– de ‘vervuiling’ saneren ;
– de natuur- en milieuschade maximaal voorkomen.

Stuk 31 (1999) – Nr. 1

2. Milieuvergunningen
Het stelsel van milieuvergunningen wordt vereenvoudigd. Transparantie, duidelijkheid, alsook een
snelle en accurate afhandeling van de aanvragen
moeten centraal staan. Voor homogene activiteiten
die slechts een beperkte milieubelasting met zich
brengen, wordt de milieuvergunningsplicht vervangen door integrale voorwaarden. Die worden gekoppeld aan een (afdwingbare) zonering overeenkomstig het gewestplan. Bepaalde activiteiten zijn
probleemloos aanvaardbaar in woongebieden,
maar niet in andere gebieden. Dat kan eventueel
geregeld worden door koppeling aan de bouwvergunning of plannen van aanleg. Meldingsplicht met
het oog op inventarisatie blijft hierbij belangrijk.
Er wordt gestreefd naar een optimalisatie van de
procedures, waarbij onder meer de overheid het
principe van één aanvraag via één loket uitwerkt.
3. Heffingen
De bestaande heffingssystemen worden herbekeken en aangepast teneinde rechtszekerheid en
voorspelbaarheid te bieden aan bedrijven en burgers, waarbij zoveel mogelijk gebruik gemaakt
wordt van regulerende heffingen volgens het principe ‘de vervuiler betaalt’. Met het oog op een rationeel waterverbruik zijn positieve stimulansen
nodig.
Behoudens de wijzigingen die voortvloeien uit
reeds genomen en aangekondigde beleidsopties is
het aangewezen de totale druk van de milieuheffingen constant te houden tot het jaar 2000/2001.
Eventuele verhogingen of verschuivingen vanaf het
jaar 2000/2001 moeten dan passen in een uitgewerkte langetermijnvisie op de financiering van het
milieubeleid. Daarbij moet ook rekening worden
gehouden met de gangbare heffingen voor milieubeleid in de ons omringende landen.
4. Handhaving
Op het vlak van het doen naleven van de milieureglementering moeten betere resultaten behaald
worden. Samenwerking en coördinatie moeten
meer beklemtoond worden. De verschillende invalshoeken en de gedegen kennis en ervaring bij
de verschillende diensten kunnen een waardevolle
bijdrage leveren tot het geheel van de handhaving
van het milieurecht. Daarom zullen de belemme-

Stuk 31 (1999) – Nr. 1

48

ringen die de samenwerking tussen de verschillende diensten in de weg staan worden verwijderd. Essentieel daarbij is dat alle handhavingsacties worden uitgevoerd op basis van een diepgaand inzicht.
De uitdaging waar de Vlaamse handhavers voor
staan is ervoor te zorgen dat het toezicht op de naleving van de milieuwetgeving evolueert van toevalstreffers naar een planmatige handhaving. Elke
dienst of administratie die verantwoordelijkheid
draagt inzake een of ander facet van de handhaving moet een visie ontwikkelen over wat moet
worden bereikt op het domein. Deze visie moet
worden vertaald in doelstellingen en programma’s.
Een verdere uitwerking kan via jaarprogramma’s
voor de handhaving, waarin de prioriteiten voor
een bepaald werkjaar worden vastgelegd en de
handhavingsacties worden gepland. De jaarprogramma’s van de verschillende diensten en administraties moeten op elkaar worden afgestemd en
geïntegreerd in één algemeen jaarprogramma voor
de handhaving. De jaarprogramma’s moeten nadien ook worden geëvalueerd. Er moet een netwerk tot stand komen tussen de verschillende toezichthoudende diensten, met een coördinerende
rol voor AMINAL en de milieu-inspectie.

5. Doelgroepenbeleid
Een doelgroep is een herkenbare groep die door
gedragswijzigingen een bijdrage kan leveren aan
de oplossing van één of meer milieuproblemen.
Het uitwerken van een systematisch doorgevoerd
doelgroepenbeleid is de beste manier om deze blijvend te responsabiliseren. In eerste instantie zal
gewerkt worden aan de structurele uitwerking en
vormgeving – inclusief de uitbouw van een degelijke organisatiestructuur – van het doelgroepenbeleid binnen het milieubeleid. De Vlaamse overheid
moet terzake een voorbeeldfunctie vervullen,
onder meer via bestekken : overheidsorganisaties
moeten door het toepassen van milieuzorgsystemen het minstens even goed doen als de doelgroepen waarop de overheid haar beleid richt. Dat past
trouwens ook binnen de bestaande visie op integrale kwaliteitszorg.
Een noodzakelijke stap daarbij is de uitbouw en
uitbreiding van een afgestemd netwerk inzake milieu- en natuureducatie. Binnen dat natuur- en milieu-educatiebeleid wordt extra aandacht besteed
aan het consumentenbeleid, enerzijds om het aankoopgedrag in de richting van milieuvriendelijke
producten te sturen en anderzijds om het rationeel
verbruik van water, energie en grondstoffen te stimuleren. Waardevolle initiatieven zijn verder : het
opstarten van proefprojecten zoals het inzetten van

vormingswerkers en het ondersteunen van proefprojecten, basiswerkingen inzake milieu – bijvoorbeeld ecoteams – en ecologische vorming (met inbegrip van de ecologische vorming in het onderwijs).
Ten slotte steunt de Vlaamse regering de uitvoering van Agenda 21. Eventueel vrijgekomen middelen kunnen opnieuw geïnvesteerd worden in de
milieusector.

6. Decreetgeving
Het voorontwerp van het decreet inzake milieubeleid van de commissie-Bocken wordt verder gerealiseerd. Als eerste worden een goed handhavingsbeleid, een herziening van de milieu-effectenrapportering en het integraal waterbeleid decretaal
vastgelegd. De diverse aspecten van aansprakelijkheid worden onderzocht.

7. Aquafin
De nieuwe Vlaamse regering wenst een resultaatgericht milieubeleid te voeren. In de huidige en onmiddellijke context moeten daarom zeker de ecologische beleidsplanning, resultaatcontrole en kostenefficiëntie door de Vlaamse Milieumaatschappij
(VMM) en het ministerie van de Vlaamse Gemeenschap ten aanzien van Aquafin concreter en
beter ingevuld worden, net als de regulering van
Aquafin. Hierdoor kan een duidelijkere resultaatverbintenis worden afgesloten. Een onderzoek
over wie – de overheid of de privé-sector – die
taken op zich neemt op economisch vlak in de milieusector moet uitgaan van het resultaat. Zo kunnen elementen als preventie of voorkoming, recyclage, kleinschalige waterzuivering en alternatieve
kleinschalige technieken eventueel tot de overheidssfeer behoren en kan men daar meer nadruk
op leggen dan vandaag. Belangrijk is alleszins dat
men steeds komt tot beheerscontracten met de
Vlaamse regering, wie ook de uitvoerder (de overheid of de privé-sector) is. Eventueel vrijgekomen
middelen dienen opnieuw geïnvesteerd worden in
de milieusector.

C. Een duurzaam landbouwbeleid
Volgens de OESO is duurzame ontwikkeling
slechts te bereiken door een betere incorporatie
van milieuoverwegingen in de landbouwsector. Die
herziening van het landbouwbeleid moet mee uit-

49
gaan van de geplande hervorming van het Europese landbouwbeleid en van de voorziene Europese
milieudoelstellingen.
De landbouwsteun moet geleidelijk geheroriënteerd worden naar een voorwaardelijke inkomenssteun, gekoppeld aan specifieke sociale en ecologische prestaties. Het Vlaams Landbouwinvesteringsfonds (VLIF) en de Vlaamse Dienst voor Agro- en
Visserijmarketing (VLAM) moeten in die zin worden aangepast. De middelen en de doelstellingen
van het Vlaams Landbouwinvesteringsfonds worden geherdefinieerd en worden meer georiënteerd
naar een milieuvriendelijke en kwaliteitsvolle landbouw, met bijzondere aandacht voor de zelfstandige en de grondgebonden bedrijven, en voor het
dierenwelzijn. De VLAM wordt ingeschakeld om
kwaliteitsvolle producten te promoten en zo het
vertrouwen van de consument te herstellen.
In het kader van de mestproblematiek krijgt mestverwerking een kans. De verantwoordelijkheid
daarvoor ligt bij de sector. De normen moeten
minstens voldoen aan de normen van vergelijkbare
installaties zoals waterzuiveringsinstallaties voor
stedelijk afvalwater. Mestverwerking mag niet door
de overheid gefinancierd worden. Indien de doelstellingen van het MAP – onder meer het niet bereiken van de nitratenrichtlijn – na de evaluatie
niet gehaald worden is een reducerend volumebeleid onafwendbaar. Dat moet op een sociaal verantwoorde manier gebeuren.
De administratieve verplichtingen voor de landbouwers en fruittelers moeten gereduceerd worden
tot een aanvaardbaar niveau. De administratieve
last mag niet groter zijn dan voor andere bedrijven.
Het landbouwbeleid moet de biologische landbouw stimuleren en de voorlichting en begeleiding
terzake op een volwaardige manier organiseren.
Binnen de Vlaamse landbouwbevoegdheden en in
overleg met de federale overheid wordt in het
kader van de doelstelling om tegen 2010 10% van
het landbouwareaal biologisch te bewerken, een
actieplan voor de biologische landbouw opgemaakt. Zeker in kwetsbare gebieden, met uitzondering van natuurgebieden, is de omschakeling
naar biologische landbouw belangrijk.
Met betrekking tot een milieuvriendelijkere landbouw moet het enorme gebrek aan onderzoek inzake duurzame bedrijfssystemen in land- en tuinbouw worden bijgestuurd
Naast het aanmoedigen en bevorderen van de biologische landbouw moet het pesticidengebruik

Stuk 31 (1999) – Nr. 1

worden ontmoedigd. Het opstellen van een pesticidenreductieprogramma is nodig als concrete uitvoering van de doelstelling van het Milieubeleidsplan 1997-2001, in casu de reductie met 50 % van
de totale hoeveelheid bestrijdingsmiddelen tegen
2005 (in vergelijking met 1990). Ook een ammoniakreductieplan moet worden opgesteld.
Ten slotte moet een gedeelte van de bestaande
steunmaatregelen van de landbouw – inzonderheid
de Europese fondsen – worden benut voor de plattelandsontwikkeling.

HOOFDSTUK 2 – EEN VLAAMS MOBILITEITSPLAN
Inleiding
Om tot een coherent mobiliteitsbeleid te komen
moeten door middel van convenants tussen overheidsinstanties – gemeenten, provincie, gewest, federale overheid, NMBS en De Lijn – duidelijke afspraken worden gemaakt, die eenduidig worden
vastgelegd. Ook het bedrijfsleven moet nauw betrokken worden bij de uitbouw van een coherent
mobiliteitsbeleid, inzonderheid inzake het woonwerkverkeer.
De realisatie van een dergelijk mobiliteitsplan vereist een belangrijke budgettaire inhaalbeweging.
De basis daarvoor is een objectieve behoefteanalyse voor de verschillende vervoersmodi. Een prioriteitstelling bij de toewijzing van de budgetten uitgaande van de ernst van de gestelde mobiliteitsknelpunten maakt dit mogelijk.
Dat mobiliteitsplan vereist zeker een multidisciplinaire aanpak op basis van een tweesporenbeleid :
investeren in openbaar vervoer en het uitvoeren
van infrastructuurwerken waar nodig. Daarnaast
moet het gemeenschappelijk personenvervoer als
een volwaardig alternatief voor het autogebruik
worden uitgebouwd.
Rekening houdend met de beperkte budgettaire
middelen moet aanvullend een systeem van publieke-private samenwerking (PPS) en alternatieve financiering worden uitgewerkt dat toelaat dit tweesporenbeleid ook concreet waar te maken.
Uiterlijk tegen het voorjaar van 2001 zal de regering daartoe een geïntegreerd mobiliteitsplan
‘Duurzame mobiliteit in Vlaanderen’ aan het parlement voorleggen, dat de mobiliteit wil beheersen,
de milieuvervuiling en milieuhinder wil terugdrin-

Stuk 31 (1999) – Nr. 1

50

gen en de bereikbaarheid en leefbaarheid van steden en dorpen wil garanderen. Het mobiliteitsplan
zal ook de prioriteiten bepalen inzake de investeringen in openbaar vervoer en infrastructuurwerken.

kers’ – zoals abonnees, mindergegoeden en sociaal zwakkeren – een tariefvermindering zullen
genieten,kinderen jonger dan 12 jaar en 65-plussers gratis vervoer zullen krijgen ;

Daarbij zullen onder meer volgende aandachtspunten aan bod komen :

3° specifieke aanvullende initiatieven betreffende
tarieven die de gemeenten mogelijk maken
door een mobiliteitsconvenant.

A. De verkeersveiligheid
Door een gezamenlijke aanpak op alle beleidsniveaus moet een vermindering van het aantal verkeersslachtoffers met één derde worden nagestreefd. In de komende 5 jaar wenst de Vlaamse regering dat op basis van objectieve behoefteanalyses extra wordt geïnvesteerd in veiligheid op de
weg, inzonderheid voor de zwakke weggebruiker.
Verkeerseducatie moet meer aan bod komen in het
onderwijs. De theoretische rijbewijsopleiding zal in
het secundair onderwijs geïntegreerd worden.

B. De verdere uitbouw van een klantvriendelijk,
concurrerend en multimodaal gemeenschappelijk vervoer, waarbij ook aandacht gaat naar het
tariefbeleid
Als alternatief voor het autogebruik zal de uitbouw
van het gemeenschappelijk vervoer in samenspraak verlopen met de gemeenten en provincies.
Daartoe zal jaarlijks een extra budgettaire inspanning worden geleverd. Daarbij wordt een verdubbeling van het marktaandeel van het gemeenschappelijk personenvervoer beoogd binnen een periode
van 10 jaar.
De huidige organisatie van het gemeenschappelijk
vervoer moet worden verbeterd om op een meer
efficiënte en kwalitatieve manier een degelijk en
ruimer aanbod te kunnen geven. Om een realistisch alternatief te bieden voor de auto heeft de
reiziger behoefte aan kwaliteit, comfort, snelheid,
stiptheid en een goede prijszetting. Meer concreet
wil de Vlaamse regering het gemeenschappelijk
vervoer door de Vlaamse Vervoermaatschapij
(VVM) in Vlaanderen en Brussel aantrekkelijker
maken door :
1° een uitbreiding van het aanbod ;
2° een uniforme tarievenpolitiek op het niveau van
het Vlaamse Gewest waarbij ‘trouwe gebrui-

Via het decretaal onderbouwen van het mobiliteitsconvenant als beleidsinstrument, waarbij tevens wordt gestreefd naar het verhogen van de
bruikbaarheid van dit instrument, kan hiertoe verder worden bijgedragen.
De Vlaamse regering zal binnen een jaar een decreet tot volledige modernisering van de wetgeving
inzake bezoldigd personenvervoer over de weg en
tot het instellen van basismobiliteit neerleggen in
het Vlaams Parlement. Naast het recht op mobiliteit zullen daarin de minimale bedieningsnormen
inzake openbaar vervoer en het sociaal recht op
basismobiliteit worden opgenomen. In de beheersovereenkomst met De Lijn wordt bepaald dat de
vervoersmaatschappij een beleidsplan opstelt tot
systematische en gefaseerde invoering van de basismobiliteit. Die invoering zal gelijkmatig gespreid
zijn over de Vlaamse provincies en afgerond worden tijdens deze regeerperiode. Daarbij zal bijzondere aandacht worden besteed aan de verschillen
in behoeften tussen het openbaar vervoer in grootsteden, centrumsteden en op het platteland en zal
voor specifieke doelgroepen een bewuste prijzenpolitiek worden gevoerd.
Financiële middelen kunnen ook gegenereerd worden door een grotere efficiëntie bij de openbare
vervoersmaatschappij. Buitenlandse voorbeelden
tonen aan dat een systeem van concurrentie via
aanbestedingen en contracten van beperkte duur
voordeliger kan zijn. Derhalve zal de VVM in deze
regeerperiode een belangrijk deel van haar exploitatie uitbesteden via het uitschrijven van overheidsopdrachten, waarbij aandacht wordt besteed
aan de loon- en arbeidsvoorwaarden.
De VVM zal verder verantwoordelijk zijn voor het
beheer, de samenhang en de ontwikkeling van het
openbaarvervoersnet, het uitschrijven van de overheidsopdrachten, de eenheid van de tarieven en de
daarbij horende ontwaardingssystemen, de samenwerking met andere vervoersmaatschappijen en de
uitbouw van een ruimer structureel beleid door de
andere actoren.

51
De Vlaamse regering onderzoekt de mogelijkheid
om spoorvervoer te organiseren ter aanvulling van
het huidige NMBS-aanbod.
De taxi moet, door een aantal kostendrukkende en
organisatorische maatregelen, als vervoersmiddel
interessant worden gemaakt, ter versterking van de
complementariteit tussen de verschillende vervoersmodi.

Stuk 31 (1999) – Nr. 1

punten inzake fietsveiligheid, o.m. via het zoveel
mogelijk realiseren van afgescheiden fietspaden
langs doortochten voor het woon-werk-schoolverkeer. Tevens zal de complementariteit tussen de
fiets en de andere alternatieve vervoersmodi verder moeten uitgebouwd worden.

E. Het afwerken van de ‘missing links’

C. De uitbouw van voorstadsnetten
De regering zal de nodige budgettaire middelen
uittrekken voor tot het verder uitbouwen en het
beveiligen van voorstedelijke tramnetten rond
Antwerpen en Gent. Voor de kleinere centrumsteden en voor het platteland zullen specifieke initiatieven genomen worden.
Daarnaast zal de Vlaamse regering, in samenspraak met het Brussels Hoofdstedelijk Gewest, de
federale overheid en de vervoersmaatschappijen
(NMBS, De Lijn, MIVB, TEC, …), de nodige initiatieven nemen om een belangrijke aanzet te geven
tot de realisatie van het gewestelijk expresnetwerk
rond Brussel, waarbij het stads- en streekvervoer in
en rond Brussel aanzienlijk zal worden versterkt en
aantrekkelijker gemaakt, onder meer door een
aanvullend aanbod, de verbetering van de doorstroming en de integratie van de tarieven. Het akkoord dat terzake door de vorige Vlaamse regering
werd getekend, moet gehonoreerd worden.
Ter ondersteuning van de voorstadsnetten zal in
overleg met de lokale besturen gestreefd worden
naar de uitbouw van park-and-ride-voorzieningen
aan de rand van de steden.

D. De uitbouw van een voet- en fietspadennetwerk
Vooral in het kader van de beoogde verkeersveiligheid en van de nood aan een complementair vervoersnet voor het woon-, werk- en schoolverkeer is
de verdere uitbouw van een adequaat voet- en
fietspadennetwerk in heel Vlaanderen een noodzaak. De fiets is, in het bijzonder in de steden, het
ideale vervoersmiddel voor de korte afstand (minder dan 5 km). Daartoe zal de Vlaamse regering
een Vlaams Totaalplan Fiets opstellen, waarbij een
aangepast instrumentarium wordt uitgewerkt. Belangrijke budgettaire inspanningen moeten daarbij
worden geleverd voor de kwalitatieve heraanleg
van doortochten en de herinrichting van zwarte

Om een efficiënter gebruik van de reeds beschikbare weginfrastructuur te garanderen en een betere doorstroming van het verkeer, inzonderheid het
openbaar vervoer, te verkrijgen zal een inhaaloperatie inzake het inschakelen van de telematica, de
aanleg van carpoolstroken, het voortzetten van experimenten met toeritdosering e.d.m. worden doorgevoerd. Daardoor kan de bestaande wegencapaciteit beter worden benut.
Naast het investeren in een beter openbaar vervoer
is investeren in infrastructuurwerken noodzakelijk
om de structurele verkeersknelpunten weg te werken en het economisch verlies door files tegen te
gaan. Daardoor neemt de algemene verkeersveiligheid toe en worden belangrijke verkeersknooppunten beter ontsloten.
Wat investeringen in ontbrekende infrastructuur
betreft – zowel wegen- als waterwegeninfrastructuur – zal ook het systeem van publieke-private samenwerking in het bijzonder worden onderzocht
om de budgettaire last ervan te drukken. Gedacht
wordt onder meer aan het onderbrengen van alle
oeververbindingen onder/boven de Schelde in één
beheersmaatschappij.
Gelet op de budgettaire beperktheid zal de Vlaamse regering een prioriteitenlijst opstellen waarbij
de efficiëntie van de investeringen in aanvullende
infrastructuur wordt afgewogen. Daarbij zal in eerste instantie het Ruimtelijk Structuurplan Vlaanderen het kader vormen. Daarvan kan slechts afgeweken worden mits een correcte motivering, comform de geldende procedures.

F. Het ontlasten van de wegen voor goederenvervoer door de aanmoediging van het vervoer via
water en per spoor
Gelet op de geografische ligging van Vlaanderen
zal het vrachtvervoer een belangrijke rol blijven
spelen, met een grote impact op de mobiliteit. De
Vlaamse regering streeft ernaar, waar mogelijk en

Stuk 31 (1999) – Nr. 1

52

haalbaar, een beleid te voeren waardoor een deel
van het vrachtvervoer kan worden verschoven naar
transport per spoor of via het water.
In dit kader zal de Vlaamse regering het realiseren
van de 2de spoorontsluiting voor de haven van
Antwerpen en het multifunctioneel reactiveren van
de IJzeren Rijn verder ondersteunen.
Maatregelen met betrekking tot de binnenscheepvaart, onder meer inzake reglementering en infrastructuur (‘strategische knelpunten’), moeten
ertoe kunnen bijdragen dat ook het marktaandeel
van de binnenscheepvaart in het goederenvervoer
stelselmatig wordt verhoogd.
Tevens zal in het kader van de leefbaarheid van
onze steden worden gestreefd naar het weren van
te grote vrachtwagens uit de binnensteden.

G. De luchthavens van Deurne en Oostende worden in concessie gegeven
De procedures voor het in concessie geven worden
voortgezet.
Wat Deurne betreft zal de discussie gevoerd worden bij het bekend worden van de inschrijvingen.
Daarbij wordt uitgegaan van het behoud van een
zakenluchthaven in Deurne. Daarnaast zal de
Vlaamse regering aandringen op het tot stand
brengen van een snelle spoorverbinding tussen
Antwerpen en de luchthaven van Zaventem.
Voor Oostende zullen maximale inspanningen gebeuren op milieuvlak bij het toekennen van de
concessie met bijzondere aandacht voor de nachtrust.

Vanuit deze visie wordt op basis van het Strategisch Plan Linkerscheldeoever het ruimtelijk uitvoeringsplan voor de Waaslandhaven vastgelegd.
Dit strategisch plan, dat inmiddels vertaald werd in
een tweede gewestplanwijziging, legt de harde
grenzen van het Antwerps havengebied op de Linkerscheldeoever vast, waardoor de gehuchten
Prosperpolder, Safthinge en Ouden Doel enerzijds,
en de dorpen Kallo, Verrebroek en Kieldrecht anderzijds, op veilige afstand van de haven definitief
worden beschermd.
Wat Doel betreft, wordt de beslissing in verband
met de containerterminal Deurganckdok bevestigd
en uitgevoerd. Er wordt een studie uitgevoerd die
moet onderzoeken of Doel in de gegeven omstandigheden als sociaal-economisch leefbare kern kan
blijven verder bestaan. Dit onderzoek moet alle aspecten van de leefbaarheid onderzoeken inzake
geluidshinder, lichtvervuiling, milieuhygiëne, de sociaal-economische leefbaarheid, landschaps- en gemeenschapsbeleving. Cruciaal hierbij is de problematiek van de bestemming van de vrijgekomen
specie bij de aanleg van het Deurganckdok. Alle
opties moeten hierbij bekeken worden, o.m. de bestemming van het Doeldok. Ondertussen wordt het
Sociaal Begeleidingsplan verder uitgevoerd.
De principes van het strategisch plan vormen
voorts de vertrekbasis voor elke verdere ontwikkeling van de haven, ongeacht of het hierbij gaat over
maritieme, dan wel over industriële ontwikkeling.
Deze ontwikkelingen kunnen pas dan plaatsvinden
wanneer daartoe op een gestructureerde wijze de
inspraak van de bevolking en alle betrokkenen in
het Waasland georganiseerd is.
Bij het beheer van de Antwerpse haven moet een
substantiële inbreng van het Waasland gegarandeerd worden.

H. Doel
Binnen twee jaar moet door de Vlaamse regering
voor elk havengebied in Vlaanderen een strategisch plan en een ruimtelijk uitvoeringsplan worden opgesteld dat uitgaat van een maximale bescherming van de omliggende woonzones, het behoud en het versterken van de ecologische infrastructuur binnen en buiten het havengebied en een
zuinig ruimtegebruik, waardoor de economische
expansie van die havens niet langer gelijkstaat met
het innemen van steeds nieuwe open ruimte ten
koste van landbouw, natuur of bestaande woongebieden.

Tevens zullen deze ontwikkelingen voortaan gekoppeld worden aan de realisatie of de versterking
van de ecologische infrastructuur in en rondom het
havengebied. Tot slot moet bij elke inname van
nieuwe gronden in het havengebied worden aangetoond dat de beschikbare reserves inzake industrieterreinen hiervoor niet in aanmerking komen.
Daartoe moeten op decretaal niveau nieuwe instrumenten (heffingen, convenants) worden gecreëerd die eigenaars (privé of andere) van dergelijke terreinen, zoals in de Waaslandhaven ertoe
aanzetten hun ongebruikte terreinen te (re)valoriseren voor industrieel gebruik.

53
HOOFDSTUK 3 – RUIMTELIJKE ORDENING
De principes en doelstellingen van het Ruimtelijk
Structuurplan Vlaanderen en het vernieuwde decreet inzake ruimtelijke ordening zijn de uitgangspunten voor het komende regeringsbeleid.
De wetenschappelijke evaluatie van het huidige
Ruimtelijk Structuurplan Vlaanderen en de samenhang met de verwante regelgeving zal als basis dienen voor de start van de voorbereiding van het
tweede Ruimtelijk Structuurplan Vlaanderen.
De uitvoering van het Ruimtelijk Structuurplan
Vlaanderen zal versneld worden aangepakt. Daarvoor worden prioritair de nodige materiële, personele en financiële middelen ter beschikking gesteld. Er zullen doelstellingen worden opgesteld in
verband met de oppervlaktenormen voor de verschillende functies, de afbakening van de grootstedelijke en regionaalstedelijke gebieden en het opstarten van een aantal strategische projecten.
Afhankelijk van de woonbehoeften kunnen er in
de onmiddellijke nabijheid van woonkernen woonuitbreidingsgebieden gecreëerd en aangesneden
worden op voorwaarde dat de totale oppervlakte
aan woongebied niet toeneemt. Dit kan via ruiloperaties binnen de plannen van aanleg of de uitvoeringsplannen, waarbij de provincies een rol
kunnen spelen. Daarbij zal erover gewaakt worden
dat gronden betaalbaar blijven voor de gemiddelde
bouwer. Daartoe zal een instrumentarium worden
ontwikkeld, waarbij wonen in steden en in de kernen van het buitengebied extra wordt gestimuleerd
en waarbij, voor een bepaald basisbedrag, een vermindering van de registratierechten wordt toegekend.
In het nieuwe decreet inzake ruimtelijke ordening
is er een reële inspanning geleverd om de procedures te vereenvoudigen en beter op elkaar af te
stemmen Die inspanning zal in het kader van de
opmaak van de uitvoeringsbesluiten voortgezet
worden.
De beslissingsbevoegdheid moet maximaal bij het
daartoe meest geëigende niveau berusten. De subsidiëring van de lagere overheden moet er borg
voor staan dat de gemeentelijke overheden hun
taken inzake planning, vergunningen en handhaving op het terrein kunnen waarmaken. Het
Vlaamse Gewest zal prioritair borg staan voor het
wettelijkheidstoezicht en het handhavingsbeleid.
Het handhavingsbeleid zal zich vooral richten op
preventie. Daartoe zal de overheid voorlichtings-

Stuk 31 (1999) – Nr. 1

campagnes organiseren. De administratieve boete,
die in het decreet wordt opgenomen, zal verder
worden verfijnd. Er zal worden onderzocht of
daarvoor ook andere instrumenten kunnen worden
ingeschakeld.
Vonnissen in kracht van gewijsde moeten in de eerste plaats door de overtreder zelf worden uitgevoerd, zoals door de rechtbank bevolen. Indien de
overtreder het vonnis niet zelf uitvoert, dan voert
de overheid dat vonnis uit binnen een redelijke termijn.
Bij ambtshalve uitvoering van vonnissen wordt er
prioriteit gegeven aan de kwetsbare gebieden zoals
vastgelegd in de prioriteitennota van de commissie-Vervolgingsbeleid alsook indien er sprake is
van flagrante bouwovertredingen, manifeste onwil
of ernstige overlast voor direct benadeelden.
Zonevreemde bedrijven kunnen, indien dit ruimtelijk te verantwoorden is, blijven waar ze gevestigd
zijn en indien mogelijk ook uitbreiden.
Het geëigende instrument daartoe is een uitvoeringsplan ter uitvoering van het gemeentelijke
structuurplan, waarover de gemeenten volgens het
nieuwe decreet binnen 5 jaar moeten beschikken.
In afwachting kan er gewerkt worden met onder
meer een sectoraal BPA dat moet uitmaken welke
bedrijven zich al dan niet moeten herlokaliseren op
een daarvoor geschikte zone. Er zal onderzocht
worden hoe de procedures voor de uitrusting van
deze terreinen vereenvoudigd en versneld kunnen
worden.
Voor de opmaak van een structuurplan ontvangen
de gemeenten een startsubsidie. Indien de gemeenten hun verplichtingen niet nakomen, kan de regering beslissen om op kosten van het onwillige gemeentebestuur een structuurplan te laten opmaken
De startsubsidie wordt dan ingehouden of teruggevorderd.
In afwachting dat een uitvoeringsplan of BPA duidelijkheid geeft over een herlokalisatie, kan een
zonevreemd bedrijf gebruik maken van de mogelijkheden die het nieuwe decreet biedt om de milieuvergunning te verlengen. Deze aanvragen worden voorgelegd aan gemengde provinciale commissies van ambtenaren, die de haalbaarheid van de
aanvraag, eventueel uitbreiding, toetsen op het
vlak van ruimtelijke ordening, milieu, mobiliteit en
sociaal-economische aspecten. Beroep is mogelijk
op gewestelijk niveau.

Stuk 31 (1999) – Nr. 1

54

Het advies van deze commissie is bindend. Ter uitvoering van een positief advies kan een zonevreemd bedrijf in de decretaal voorziene periode
een stedenbouwkundige vergunning krijgen om
uitvoering te geven aan maatregelen i.v.m. voornoemde aspecten. Een positief advies kan voor de
Vlaamse regering aanleiding zijn om het gewestplan (uitvoeringsplan op gewestelijk niveau) te wijzigen.
Planbaten zullen slechts opeisbaar worden voor
zonevreemde bouwsels die zone-eigen worden, bij
het verlenen van de vergunning en/of vervreemding en voor zover rechten worden geput uit de
nieuwe zonering.

HOOFDSTUK 4 – WONEN IN VLAANDEREN,
WONEN IN DE STAD
A. Grootstedelijk beleid
Een Vlaams stedelijk beleid moet een duurzaam
beleid zijn en structurele oplossingen bieden voor
de grote steden Antwerpen, Brussel en Gent. Maar
ook de middelgrote steden vragen om een structurele aanpak.
Een dergelijke aanpak moet in de eerste plaats de
stadsvlucht een halt toeroepen. Die vlucht is een
fenomeen van de laatste decennia en heeft ervoor
gezorgd dat vooral gezinnen uit de middenklasse
en de hogere inkomensklasse de stad ruilden voor
een woning in de groene rand. Dat heeft ook gezorgd voor een gezinsverdunning en, meer algemeen, voor een verarming van de stad. Dit verzwakt de financiële basis, het sociale weefsel en het
verenigingsleven. Door de talrijke autoverplaatsingen van en naar de steden verzwakt ook het ecologische draagvlak. Steden moeten daarom opnieuw
aantrekkelijke woonomgevingen voor gezinnen
worden.
De steden zijn een partner in dit beleid, wat in de
lijn ligt van het pact met de gemeenten en de
OCMW’s. In gezamenlijk overleg zal een plan worden opgemaakt dat de wederzijdse inspanningen
vastlegt in een samenwerkingsovereenkomst. Deze
regering wil af van de betuttelende manier waarop
die steden en gemeenten worden bestookt met omzendbrieven en verplicht worden om plannen of inventarissen op te maken. De klemtoon moet daarom verschuiven : enerzijds moeten de Vlaamse regering en de lokale besturen vooraf goede, resultaatgerichte afspraken maken, en anderzijds moet
er achteraf een grondige evaluatie zijn met behulp

van een auditing- en monitoringsysteem. Het Rekenhof en de Inspectie van Financiën kunnen ook
tussentijdse steekproeven uitvoeren.
Een minister die een beleidsplan voorlegt waarin
de gemeente een partner is, moet aan dat beleidsplan een GER (Gemeentelijk Effecten Rapport)
toevoegen waarin vermeld wordt welke de personele en financiële implicaties zijn voor de lokale
besturen en op welke manier met de lokale besturen overlegd werd over de opportuniteit en haalbaarheid ervan. De Vlaamse Vereniging van Steden en Gemeenten (VVSG) kan bij dit overleg een
coördinerende rol spelen (cf. Pact met de gemeenten).
Een inclusief stedelijk beleid is nodig. Dit vraagt
maatregelen op de verschillende beleidsterreinen
in overleg met de verschillende steden. De Vlaamse regering zal daarom snel de grote steden uitnodigen voor een globale discussie over alle stedelijke problemen en de wijze waarop die over meerdere jaren in onderling overleg kunnen worden aangepakt. De federale regering wordt eveneens uitgenodigd, zodat de maatregelen kunnen worden afgestemd op de federale veiligheids- en samenlevingscontracten. Het resultaat van deze stedelijke bilaterale gesprekken is richtinggevend voor de rest van
de regeerperiode, onder meer op het vlak van de
SIF-, milieu- en mobiliteitsplannen.
De participatie van de Vlaamse regering in het stedelijk beleid van haar hoofdstad zal gebeuren aan
de hand van de gemeenschapsbevoegdheden, via
extra investeringen in onderwijs, vorming, arbeidsopleiding en welzijn. De bevoorrechte partner van
de Vlaamse regering terzake is de Vlaamse Gemeenschapscommissie. Ook de Vlaamse Dienst
voor Arbeidsbemiddeling (VDAB) zal een grotere
rol moeten spelen inzake arbeidsopleiding en vorming. Inzake welzijn is de oudere Brusselse bevolking een prioritaire doelgroep.

B. Instrumenten voor een stedelijk beleid
1. Het Sociaal Impulsfonds (SIF)
De SIF-middelen moeten geheroriënteerd en verhoogd worden met het oog op een versterkt stedenbeleid. SIF-middelen en de federale veiligheids- en samenlevingscontracten kunnen op die
manier op elkaar worden afgestemd.
Het SIF moet ook inhoudelijk geëvalueerd en bijgestuurd worden. De complexiteit en het doorge-

55
dreven projectdenken maakt dat de overheadkosten enorm hoog zijn. Op die manier gaan er ook te
veel middelen naar personeelskosten, die later ten
laste komen van het gemeentelijk budget. De SIFmiddelen moeten op een doorzichtige wijze worden besteed zodat een democratische controle mogelijk is.
Het SIF+ moet ten slotte ook worden geheroriënteerd en gebruikt als preventief instrument. Nu
worden de middelen enkel geïnvesteerd in de
meest verkrotte buurten en heeft men geen oog
voor wijken die achteruitgaan. Momenteel ontvolken de naoorlogse stedelijke wijken. Een gebrek
aan investering in het woningaanbod (oudere bevolking) en een onaangepast openbaar domein
maken die buurten onaantrekkelijk als woonomgeving voor gezinnen. Via SIF-middelen en een algemene, wijkgebonden aanpak kunnen de woningen
en het openbaar domein weer aantrekkelijk worden gemaakt, zodat verdere verloedering wordt
voorkomen. Een preventieve aanpak is alvast ook
voor de overheid besparend. De Vlaamse overheid
zal bij wijze van impuls haar patrimonium in deze
wijken renoveren.

2. Wonen in de stad goedkoper maken
Het algemene beleidskader voor het wonen in de
stad werd vastgelegd in het Ruimtelijk Structuurplan Vlaanderen. De afbakening van de stedelijke
gebieden moet dan ook voorrang krijgen, zodat er
een legale basis is voor de heroriëntering van bepaalde subsidies naar die stedelijke gebieden.
De Vlaamse regering zal er bij de federale regering
op aandringen om wonen in de stad fiscaal aantrekkelijk te maken.
Het Ruimtelijk Structuurplan stelt een verdichting
van de stedelijke woongebieden voor en formuleert maximale oppervlaktes voor woningen. Het is
echter niet de bedoeling om opnieuw te investeren
in hoogbouw. Er moeten nieuwe, hedendaagse vormen van stedelijk wonen ontwikkeld worden, die
rekening houden met de behoefte aan een eigen
stukje open ruimte, voldoende comfort en met betaalbaarheid voor gezinnen. Deze projecten moeten ook beantwoorden aan de moderne eisen van
ecologisch bouwen, rationeel energieverbruik, enzovoort. De Vlaamse regering wil de ontwikkeling
van moderne vormen van stedelijk wonen, zoals de
ecologische schakelwoningen, stimuleren en de regelgeving aanpassen zodat bij verbouwing dakterrassen mogelijk worden.

Stuk 31 (1999) – Nr. 1

3. Instrumenten voor een stedelijk beleid
De stadsvlucht stoppen betekent dat er kwalitatief
goede, betaalbare woningen aangeboden moeten
worden, maar vraagt ook bijkomende investeringen in een leefbare woonomgeving. Door een
schrijnend gebrek aan speelruimte zijn onze steden
kindonvriendelijk. De bestaande infrastructuur
(schoolgebouwen van alle netten, openbare gebouwen) moet beter worden benut en ook buiten de
normale bezettingsuren worden opengesteld.
De geringe woonkwaliteit van stedelijke buurten
hangt bovendien nauw samen met volgebouwde
binnengebieden. De steden moeten de mogelijkheid krijgen om aan stadsvernieuwing te doen.
Daarvoor wordt een stadsvernieuwingsfonds opgericht dat gezamenlijk beheerd en gefinancierd
wordt door de gemeente en het Vlaamse Gewest.
Dit rollende fonds vraagt bij aanvang een financiële input maar kan op termijn in zijn eigen financiering voorzien. Er moet een decretaal kader worden
geschapen zodat concurrentieel optreden op de
markt mogelijk is.
In dit verband moet de stedelijke overheid de mogelijkheid krijgen om nieuwe stadsprojecten, infrastructuur, openbaar domein en huisvesting te
ontwikkelen via een publiek-privaat samenwerkingsverband. De overheid spitst zijn participatie
vooral toe op het aantrekken van de collectieve en
socio-culturele activiteiten en het actief en kwalitatief begeleiden van de verschillende processtappen.
De ontwikkelaar van zijn kant is vooral betrokken
op de privatieve en risicodragende functies. De
Raad van State stelde in een advies reeds dat gemeenten slechts kunnen deelnemen aan een gezamenlijke onderneming als hiervoor een afzonderlijke wettelijke beschikking komt. Aan de federale
overheid wordt gevraagd om hieraan mee te werken.

4. De leefomgeving verbeteren
Een efficiënt stedelijk beleid veronderstelt een horizontaal beleid dat dwars door de specifieke beleidsdomeinen (welzijn, cultuur, gezondheidszorg…) stedelijke accenten bepaalt. De minister
die bevoegd is voor het stedelijk beleid heeft terzake een coördinerende bevoegdheid. Het stedelijk
beleid moet prioritair werk maken van vier aandachtspunten :
– propere en veilige steden. De burger ergert zich
terecht aan een vuile leefomgeving. Meer netheid draagt ook bij tot een gevoel van veilig-

Stuk 31 (1999) – Nr. 1

56

heid. De Vlaamse regering zal samen met de gemeenten een beleid voor propere steden uitwerken ;

opgetrokken zodat 15.000 bijkomende woningen
worden gerealiseerd. Die nieuwe projecten moeten
beantwoorden aan de moderne woonbehoeften.

– het herstellen van de sociale en culturele netwerken in de stad ; door een aangepast sociocultureel beleid en extra aandacht voor de huisvesting kan het verenigingsleven in de steden
extra ondersteund worden ;

De voorkeur gaat uit naar kleinschalige invulprojecten. Dit biedt de beste garantie voor een sociale
mix. Projecten van Wonen boven Winkels zullen
worden opgestart.

– plaats voor kinderen en jongeren ; samen met
de steden en de migrantenorganisaties wil de
Vlaamse regering een aangepast stedelijk jeugdbeleid uitwerken ;
– het economisch doen heropleven van de steden
en het bevorderen van de lokale werkgelegenheid. Extra aandacht gaat hierbij naar de binnenstedelijke economie en het scheppen van
nieuwe kansen voor de winkelstraten via een
heroriëntering van het Mercuriusproject.

C. Sociale huisvesting
Met de goedkeuring van de Vlaamse Wooncode
vertaalde het Vlaams Parlement het grondwettelijk
recht op wonen naar het recht voor eenieder om te
kunnen beschikken over een aangepaste woning.
Daardoor wordt in de eerste plaats de kwaliteit
van de woningen, aangeboden op de privé-huisvestingsmarkt bewaakt. In dit verband moet worden
bekeken hoe de gemeenten de hun toegewezen
taken van handhaving op personeel en materieel
vlak kunnen waarmaken. Ook de tegemoetkomingen aan particulieren zullen in die zin geheroriënteerd worden.
De privé-huurmarkt voor mindergegoeden, met
speciale aandacht voor de bejaarden, wordt toegankelijker gemaakt via huursubsidies. Hierbij
worden de nodige garanties ingebouwd, zodat via
een verhoging van de huurprijzen geen onrechtstreekse subsidie wordt verleend aan de verhuurder. Dit kan door een kwaliteitsgarantie te eisen en
richthuurprijzen in te stellen.
Maar het hard maken van de principes van de
wooncode betekent ook dat de overheid een steeds
grotere verantwoordelijkheid heeft in de sociale
huisvesting.
Er blijft duidelijk een tekort aan sociale woningen.
Daarom wordt het aantal sociale woningen stelselmatig en progressief verhoogd . Daartoe wordt het
bedrag in de begroting voor sociale huurwoningen

Bij grootschaliger projecten moet men opteren
voor een mengeling van sociale huur- en sociale
koopwoningen. Huisvestingsmaatschappijen kunnen in de mogelijkheid voorzien om sociale huurwoningen te verkopen aan huurders die een inkomensevolutie doormaken, op voorwaarde dat de
opbrengsten opnieuw worden geïnvesteerd in het
huisvestingspatrimonium.. Aanvankelijk echter
worden nieuwe woningen toegewezen op basis van
de objectieve criteria (inkomen, gezinssamenstelling, urgentie, datum van inschrijving, enzovoort).
Om echt een antwoord te geven aan de meest behoevenden moet de ondergrens voor de berekening van sociale huur afgeschaft worden. Bovendien moet het verplichte budgettaire evenwicht per
huisvestingsmaatschappij worden opgeheven. In dit
verband zal het decretaal voorziene solidariteitsfonds tussen de huisvestingsmaatschappijen worden opgericht.
De Vlaamse regering zal ook werk maken van de
noodzakelijke samenwerking met de OCMW's.
Die hebben op het vlak van de huisvesting de laatste jaren immers verschillende extra opdrachten
gekregen, zoals de bemiddeling in de sociale huisvesting, de humanisering van de uitzettingen in de
privé-sector, de huisvesting van thuislozen, asielzoekers en campingbewoners.
Naast de uitbreiding zal ook werk gemaakt worden
van de renovatie van de oudere sociale wooncomplexen. Hiertoe dient jaarlijks een extra budget te
worden ingeschreven. Renovatie vindt plaats in
nauw overleg met de betrokken huisvestingsmaatschappij en de gemeente. De mogelijkheid om
sommige grootschalige verouderde wooncomplexen nog te renoveren moet onderzocht worden.
Een renovatie mag ook niet leiden tot sociale verdringing. Maatregelen om een betere sociale vermenging te verkrijgen in bestaande huisvestingseenheden worden besproken met de betrokken
huisvestings- en gemeentelijke partners. Er wordt
aandacht besteed aan de leefbaarheid en de kindvriendelijkheid van de sociale huisvestingsprojecten.
De samenwerking tussen de sociale huisvestingsmaatschappijen, en de gemeenten en de OCMW’S

57
moet structureel geregeld worden. De sociale huisvestingsmaatschappijen zullen met de Vlaamse
Huisvestingsmaatschappij (VHM) een beheersovereenkomst kunnen afsluiten die hen meer, weliswaar geresponsabiliseerde, autonomie verleent.
Deze beheersovereenkomsten worden conform de
Wooncode vooraf met de gemeenten en de
OCMW’s besproken. De sociale huisvestingsmaatschappijen moeten het Vlaamse woonbeleid volgen
en minstens bepaalde meetbare opdrachten realiseren.
Daarnaast wil de Vlaamse overheid de gemeenten
actief ondersteunen bij het aanwenden van de instrumenten voor een sociale huisvesting, zoals
voorzien in de Vlaamse Wooncode : de mogelijkheden om woningen ongeschikt, leegstaand of onbewoonbaar te laten verklaren en het concreet aanwenden van het recht op voorkoop en het sociale
beheersrecht. De werkbaarheid van deze instrumenten zal tegen eind 2000 worden geëvalueerd.
In Brussel worden de gemeenschapsbevoegdheden
maximaal gebruikt om de woonproblemen aan te
pakken.
Er wordt een extra programma gestart om via sociale verhuurkantoren (SVK’S) slechte woningen
uit de privé-woningmarkt te renoveren. Het aantal
gesubsidieerde SVK’s wordt daarvoor opgetrokken. Voor de renovatiewerken aan deze woningen
wordt vijf jaar lang een extra bedrag uitgetrokken.
De huurders krijgen een bijdrage om de huurprijs
betaalbaar te houden. De bewoners worden aangemoedigd actief te participeren aan de renovatieprojecten, om zo hun betrokkenheid en verantwoordelijkheid ten aanzien van de renovatie te
verhogen.

D. Plattelandsbeleid
In het kader van het Europese plattelandsbeleid
2000-2006 werkt de Vlaamse regering aan een beleidsnota Integraal Plattelandsbeleid. In die nota
worden naast de specifieke landbouwvoorstellen
ook doelstellingen geformuleerd inzake mobiliteit,
milieu en werkgelegenheid.

Stuk 31 (1999) – Nr. 1

DEEL V – BRUSSEL, HOOFDSTAD VAN
VLAANDEREN
Inleiding : krachtlijnen van het Brusselbeleid
De Vlaamse regering vertaalt haar relatie met de
Vlaamse gemeenschapsinstellingen in Brussel (onderwijs, cultuur, welzijn, gezondheid, jeugd, enzovoort) in een norm die bepalend is voor haar politieke handelen en haar financieel engagement. Die
norm houdt rekening met het hoofdstedelijke karakter van Brussel én met het feit dat de Vlaamse
instellingen gericht zijn op de Vlaamse Brusselaars,
maar tegelijk openstaan voor iedereen. Daarom
beschouwt de Vlaamse regering een derde van de
Brusselse bevolking of 300.000 Brusselaars als haar
doelpubliek. De sectoren waarin Vlaanderen via de
Vlaamse Gemeenschap of de Vlaamse Gemeenschapscommissie bevoegdheden uitoefent in Brussel, worden aan deze norm getoetst.
Dit politieke en financiële engagement wordt tevens doorgetrokken naar de algemene dotatie en
een aantal specifieke dossiers (het provinciaal onderwijs) om te verhinderen dat de Vlaamse Gemeenschapscommissie vanaf volgend jaar geconfronteerd wordt met een structureel tekort.
Verder zal de Vlaamse regering ten volle haar verantwoordelijkheid opnemen inzake de vernieuwing
van het stedelijk weefsel in Brussel. Prioritair
wordt daarbij aandacht besteed aan beleidsdomeinen als onderwijs, cultuur en welzijn en aan het Sociaal Impulsfonds. Het decreet houdende wijziging
van het decreet van 14 mei 1996 tot vaststelling van
de regelen inzake de werking en de verdeling van
het SIF wordt uitgevoerd.
De Vlaamse Gemeenschap beschouwt de Vlaamse
Gemeenschapscommissie als haar bevoorrechte
partner voor de implementatie van het beleid en
streeft ernaar dat beleid in overleg uit te stippelen
en, waar nodig, jaarlijks bij te sturen.
Alle ontwerpen en voorstellen van decreet worden
door de Vlaamse regering onderzocht vanuit de invalshoek van hun toepasbaarheid in Brussel.
Om de band tussen Brussel en de Vlaamse Gemeenschap te verstevigen, neemt de Vlaamse regering initiatieven inzake de rechtstreekse verkiezing
van de Brusselse leden van het Vlaams Parlement.

Stuk 31 (1999) – Nr. 1

58

Wat de gewestelijke aangelegenheden betreft,
streeft de Vlaamse regering naar samenwerkingsverbanden met het Brussels Hoofdstedelijk Gewest.

A. Onderwijs
Vlaanderen besteedt sedert lang bijzondere aandacht en zorg aan het Nederlandstalig onderwijs in
Brussel omdat er terecht werd van uitgegaan dat
een kwaliteitsvol onderwijs bepalend is voor de
overleving en bloei van de Vlaamse Gemeenschap
in Brussel. Dankzij deze inspanningen staat het
Nederlandstalig onderwijs bekend om zijn degelijkheid en kwaliteit. Tijdens het vorige decennium
werd het Nederlandstalig onderwijs in Brussel
streng gerationaliseerd. Vandaag bloeit het Nederlandstalig onderwijs in Brussel, mede door de instroming van soms hoge aantallen anderstalige
leerlingen. Dit gaat echter gepaard met problemen
en uitdagingen die moeilijk binnen de geldende regels voor omkadering en leerplannen kunnen worden aangepakt. Opdat de in het verleden geleverde
inspanningen niet zouden verloren gaan, en om de
toekomst van de Vlamingen in Brussel veilig te
stellen, erkent de Vlaamse regering dat het van essentieel belang is dat Vlaanderen het Nederlandstalig onderwijs in Brussel meer zal steunen met
maatregelen die rekening houden met de specifieke toestanden waarmee dat onderwijs wordt geconfronteerd.
Het leerlingenaantal groeit, in tegenstelling tot de
situatie in Vlaanderen en in de Franse Gemeenschap. Deze groei wordt veroorzaakt door de talrijke niet-Europese gezinnen in Brussel. Dit heeft tot
gevolg dat een aantal scholen, die bovendien vaak
al kampen met een verouderde en onaangepaste
infrastructuur, uit hun voegen barsten. Om de kwaliteit van het Nederlandstalig onderwijs op peil te
houden, zijn – in het kader van de voor heel Vlaanderen nagestreefde inhaalbeweging inzake basisinfrastructuur voor het basis- en het secundair onderwijs – extra inspanningen voor Brussel noodzakelijk. Vele Vlaamse scholen tellen hoge tot zeer hoge
percentages leerlingen voor wie de onderwijstaal
(het Nederlands) niet de moedertaal is. Dat schept
bijzondere eisen inzake omkadering en pedagogische aanpak. De Brusselse situatie is in zoverre anders dat de onderwijstaal – het Nederlands – niet
de meest gangbare omgangstaal is. Er moeten dus
niet zozeer lagere populatienormen voor scholen,
klassen en richtingen te worden gehanteerd, als wel
hogere omkaderingsnormen voor taalonderwijs en
taalondersteuning. Bijzondere aandacht moet gaan

naar drie specifieke momenten in de schoolloopbaan : het kleuteronderwijs, de overgang van kleuteronderwijs naar basisonderwijs, en ten slotte de
overgang van basisonderwijs naar secundair onderwijs.
Daarvoor wordt de kwalificatie ‘doelgroepleerling’
herzien en uitgebreid. Het onderwijsvoorrangsbeleid (OVB) voorziet in extra omkadering voor
scholen met een groot aantal allochtonen, waarbij
het criterium voor de toekenning gebaseerd is op
de nationaliteit van de moeder. Aangezien veel
Brusselse scholen leerlingen tellen die wel Belg
zijn, maar toch anderstalig, is het aangewezen om
het criterium in die zin uit te breiden dat ook zij in
aanmerking komen voor bijzondere taalomkadering.
Er wordt bijzondere zorg besteed aan de keuzevrijheid voor het technisch en beroepsonderwijs door
erover te waken dat voldoende studierichtingen
geprogrammeerd blijven. Het TSO en het BSO
dreigen anders aan Nederlandstalige kant ondervertegenwoordigd te raken, hetgeen niet verantwoord zou zijn, gelet op de Brusselse arbeidsmarkt
en de vraag bij de Brusselse leerlingenpopulatie.

B. Cultuur
Langs de Vlaamse Gemeenschapscommissie dient
een inhaalbeweging te worden gemaakt op het beleidsdomein van de sport, en dat in eerste instantie
op het vlak van de infrastructuur.
Samenwerkingsprotocollen tussen de culturele
centra in de rand rond Brussel en de gemeenschapscentra in Brussel moeten de band tussen
deze culturele centra, die vandaag nog te veel met
elkaar concurreren, versterken.
De belangstelling voor het Nederlands in Brussel
neemt toe. Bij de allochtone gemeenschap en daarbuiten groeit het besef dat twee- of meertaligheid
een troef is. Gelet op het feit dat de vraag naar
taallessen nu reeds het aanbod overtreft, staat de
Vlaamse regering achter het opvoeren van het aanbod aan taallessen Nederlands, hetzij langs de
VGC-instellingen die nu al op dat terrein actief
zijn, hetzij door het privé-cursusaanbod aantrekkelijker te maken.
De Vlaamse regering steunt de oprichting van een
taalpromotiedienst, bij voorkeur binnen de VGCof Vlaamse Gemeenschapsadministratie, die zich
bezighoudt met sensibilisering rond het Neder-

59
lands. Acties richten zich onder meer naar de Brusselse handelaars en moedigen een kwalitatief
goede en Nederlandstalige dienstverlening aan
door b.v. vertaalondersteuning voor opschriften en
andere teksten.
De Vlaamse regering beraadt zich ernstig over de
oprichting van een Vlaams-Nederlands huis in
Brussel, in samenwerking met de Nederlandse regering en de Taalunie. Dat huis moet uitgroeien tot
een knooppunt voor de Nederlandse taal en cultuur en fungeert als ontvangst-, promotie- en informatiepunt en als bibliotheek.
Brussel fungeert op heel wat terreinen als uitstalraam voor de Nederlandse cultuur en als ontmoetingsplaats voor verschillende culturen. Die functie
van Brussel wordt door de Vlaamse regering gepromoot en daarvoor zal ze samenwerken met de
Nederlandstalige culturele instellingen in Brussel
en met de VGC.

C. Welzijn

Stuk 31 (1999) – Nr. 1

DE VLAAMSE RAND
De Vlaamse regering blijft onverkort aandacht
schenken aan de Vlaamse rand rond Brussel. De
nadruk moet daarbij vooral liggen op het voeren
van een geïntegreerd beleid, waarin alle beleidsdomeinen betrokken worden bij de opmaak en de
concrete uitwerking van beleidsvoorstellen en
waarin rekening wordt gehouden met de vaak specifieke situatie in de Vlaamse rand.
Een krachtig en efficiënt beleid in de rand kan
enkel slagen door een afgestemd handelen van de
belangrijkste actoren : de Vlaamse Gemeenschap,
de provincie Vlaams-Brabant, de vzw De Rand, de
vzw informatie Vlaamse rand en, waar mogelijk, de
gemeentebesturen.
Het beleid van de Vlaamse regering t.a.v. de rand is
gebaseerd op twee belangrijke krachtlijnen :
1) de versterking van het Nederlandstalige karakter van de regio ;
2) een open onthaal dat gericht is op de integratie
van de anderstaligen ;

Brussel telt een groeiende groep ouderen. Niet zelden is deze groep bovendien vatbaar voor sociale
achterstelling. Aan Nederlandstalige kant is het
welzijnsaanbod voor ouderen ruim onvoldoende.
Een inhaaloperatie in deze sector dringt zich op.
Tevens is een uitbreiding binnen de thuiszorg
noodzakelijk.

1° de versterking van het Nederlandstalig karakter

De Vlaamse regering probeert door sensibilisering
binnen de sector het tekort aan Vlaams medisch
personeel in Brussel weg te werken.

De vzw De Rand wordt verder ondersteund bij de
uitbouw van de verschillende gemeenschapscentra.
De gemeenschapscentra die door de vzw beheerd
worden, groeien tot maatschappelijke ontmoetingsplaatsen en informatiecentra die de Vlaamse belangen in de regio behartigen. Prioritair daarbij is
de uitbouw van volwaardige informatieloketten
voor de lokale bevolking met beperkte antenne- en
informatiefunctie voor de materies taalwetgeving,
huisvesting, jeugd en andere persoonsgebonden
aangelegenheden.

Tevens gaat verhoogde aandacht naar gezondheidsprojecten die typisch zijn voor de grootstedelijke context zoals druggebruik, jongerenprostitutie, aids en vluchtelingen.
De Vlaamse regering zoekt een aangepaste formule om de Vlaamse zorgverzekering ook in Brussel
toepasselijk te maken.

D. Toerisme
De Vlaamse regering particpeert uitdrukkelijk
langs Toerisme Vlaanderen en langs de VGC meer
in de TIB (Toerisme en Informatie Brussel).

De Vlaamse regering zal een actieve huisvestingspolitiek en grondpolitiek voeren, en daartoe een
wezenlijke investering doen. Daarmee wil ze een
halt toeroepen aan de sociale verdringing van de
autochtone bevolking

De financiering door de Vlaamse Gemeenschap
van het Franstalige onderwijs in de rand is enkel te
verdedigen indien de taalinspectie in de Franstalige
basisscholen correct verloopt. De Vlaamse regering
ziet erop toe dat de taalinspectie opnieuw operationeel wordt en de taalwetgeving correct toegepast wordt.
Inwoners van de faciliteitengemeenten beschikken
vaak uitsluitend over sterk gekleurde Franstalige

Stuk 31 (1999) – Nr. 1

60

lokale informatie. De Vlaamse regering neemt het
initiatief om een publicatie op te starten die als tegengewicht kan dienen. Deze publicatie staat los
van de reeds bestaande Randkrant en speelt op
een adequate manier in op de actualiteit.
2° een open onthaal dat gericht is op de integratie
van anderstaligen
Anderstaligen die zich in de rand vestigen, moeten
duidelijk weten dat ze tot een gemeenschap behoren waarvan het Nederlands de enige officiële taal
is. De Vlaamse regering benadert de anderstaligen
echter niet vanuit een defensieve houding, maar
voert daarentegen een actief beleid dat erop gericht is anderstaligen zo vlot mogelijk te integreren
in de Vlaamse Gemeenschap. Daarom reikt de
Vlaamse regering deze mensen de nodige instrumenten aan om de integratie te maximaliseren.
Het aanbod taallessen Nederlands voor anderstaligen moet beter in overeenstemming gebracht worden met de vraag.
Het kwaliteitsvolle aanbod van het Nederlandstalige onderwijs in Brussel en de rand wordt meer
kenbaar gemaakt bij anderstalige inwijkelingen.
Nederlandstalige scholen met een relevant aantal
anderstalige leerlingen worden extra ondersteund
indien zij projecten indienden die erop gericht zijn
de anderstalige leerlingen te integreren.
De Vlaamse regering houdt in haar voorlichtingsbeleid rekening met anderstalige nieuwkomers en
informeert hen over Vlaanderen, de Vlaamse rand
en het Nederlandstalige karakter ervan.
Lokale initiatieven die de integratie van anderstaligen beogen worden bijkomend ondersteund. De
Vlaamse regering wil zo de betrokkenheid van de
lokale bevolking bij het regeringsbeleid vergroten.
De Vlaamse regering stimuleert alle Vlaamse overheden om een open en positieve strategie te voeren tegenover de EU-burgers, rekening houdend
met het verlenen van stemrecht voor de gemeenteraadsverkiezingen in oktober 2000.

DEEL VI – VLAANDEREN INTERNATIONAAL
Inleiding
Het buitenlands beleid is een essentieel beleidsterrein voor de Vlaamse regering. Binnen het federale

bestel geeft zij mee vorm aan het algemene buitenlands beleid van de federatie. Een verbeterde toepassing van de samenwerkingsakkoorden terzake
moet haar toelaten deze bevoegdheid ten volle uit
te oefenen. Een sterkere profilering wordt gerealiseerd door een grotere rol van het Vlaams Parlement in het buitenlands beleid en door de reglementering en objectivering van de subsidiëring
door de Vlaamse regering. De betrokkenheid van
de burger bij het Vlaamse buitenlands beleid zal
hierdoor ook groter worden. Als onderdeel van het
goed bestuur voorziet de Vlaamse regering in de
nodige coördinatie van het buitenlands beleid binnen de administratie en stelt haar daarvoor de nodige middelen ter beschikking.

A. Europese Unie
Het eerstkomende Belgische EU-Voorzitterschap
in de tweede helft van 2001 en de op stapel staande
hervormingen (IGC) van de EU, die steeds sterker
de beleidsagenda van zijn leden stuurt, vormen
centrale prioriteiten van het Vlaams buitenlands
beleid. De Vlaamse regering bereidt haar standpunten terzake in samenwerking met het Vlaams
Parlement voor.
Het feit dat de deelstaten mee zullen optreden als
voorzitter van de Europese Unie vereist de nodige
ambitie, voorbereiding, inhoudelijke inbreng en
budgettaire vastleggingen. Daar wordt een actievere Vlaamse bilaterale diplomatie met betrekking
tot de voornaamste EU-dossiers gevoerd. Nu
wordt gestreefd naar een aanpassing van de door
het samenwerkingsakkoord van 8 maart 1994 vastgelegde indeling van EU-Raadscategorieën. Met
name op het vlak van leefmilieu-, werkgelegenheids-, cultureel en audiovisueel beleid kan Vlaanderen voortrekker zijn in belangrijke dossiers.
De nieuwe institutionele IGC wordt tijdig en grondig voorbereid. Daarbij streeft Vlaanderen, onder
meer door middel van een actieve bilaterale en
multilaterale diplomatie ten aanzien van andere
Europese deelstaten, verder naar de erkenning van
de constitutionele deelstaten van Europa. Vlaanderen streeft ernaar de deelstaten, voor wat hun bevoegdheden betreft, een rechtstreekse vertegenwoordiging in de instellingen van de Europese
Unie te geven door middel van het invoeren van
het gedeeld stemmen in de ministerraad voor exclusieve gemeenschaps- of gewestmateries. Daarnaast speelt Vlaanderen ook een actieve rol in de
samenwerking tussen de constitutionele regio’s in
Europa. Vlaanderen streeft binnen de Europese

61
constructie ook naar een duidelijke bevoegdheidsverdeling en de naleving van het subsidiariteitsbeginsel binnen de EU.
Binnen de Vlaamse administratie Buitenlands Beleid worden middelen en personeel vastgelegd om
een eigen Europese beleidscoördinatie mogelijk te
maken en een sterkere Vlaamse vertegenwoordiging bij de EU uit te bouwen. De Vlaamse regering
zal een samenwerkingsakkoord sluiten met de federale regering om een Vlaamse sectie uit te bouwen binnen het COREPER voor de gemeenschaps- en gewestmateries.
Omwille van de grotere democratische transparantie van het EU-beleid neemt de Vlaamse regering
in de EU-ministerraad pas na tijdig advies van het
Vlaams Parlement een definitief standpunt over
communautaire wetgevingsvoorstellen in.
De Vlaamse regering wil tevens de snelheid van de
omzetting van Europese regelgeving in Vlaamse
regelgeving verbeteren en de achterstand terzake
wegwerken.
De vrijwaring van de Europese culturele verscheidenheid vormt een prioriteit voor het Vlaamse buitenlands beleid. In deze context houdt de Vlaamse
regering vast aan de handhaving, samen met Nederland en andere EU-partners, van het huidige talenregime van de EU-instellingen en aan de verbetering van het talenregime van de EU-agentschappen.

Stuk 31 (1999) – Nr. 1

Ook ten aanzien van de andere buurlanden Duitsland, Frankrijk en Groot-Brittannië wordt een specifiek Vlaams internationaal beleid uitgetekend.

C. Internationale solidariteit
Naast het buurlandenbeleid concentreert het bilaterlaal buitenlands beleid van de Vlaamse regering
zich op de jonge democratieën. In het licht van de
uitbreiding van de Unie zal daarbij bijzondere aandacht gaan naar Midden- en Oost-Europa. Binnen
deze context gaat de Vlaamse regering, die met onderwijs, beroepsopleiding, economie, welzijn, leefmilieu, wetenschap, delen van het beleid inzake
landbouw, en volksgezondheid de meest ontwikkelingsrelevante sectoren beheert, verder met de ontplooiing van een eigen beleid inzake samenwerking met minder ontwikkelde landen. De uitvoering van dat beleid wordt geprofessionaliseerd
door middel van de reglementering, objectivering
en bekendmaking van de betoelaging van ontwikkelingsprojecten.
Naast het streven naar een doorbraak in de Europese constructie, wenst Vlaanderen de uitbreiding
van de EU om de bilaterale en economische samenwerking met de verdragspartners die kandidaat EU-lid zijn, te activeren.

D. Internationaal economisch beleid
B. Vlaanderen en zijn buren
De Vlaamse regering wil een beleid van verstandhouding en goed nabuurschap met het Waals Gewest, het Brussels Hoofdstedelijk Gewest, de Franse Gemeenschap en de Duitstalige Gemeenschap
voeren.
De bijzondere relatie met Nederland wordt beleidsmatig aangehouden en verdiept. De maximale
uitvoering van de gemeenschappelijke politieke
verklaring van 17 januari 1995, het cultureel verdrag en de waterverdragen met Nederland is een
centraal streefdoel van de Vlaamse regering. Het
partnerschap met Nederland inzake taalgebonden
cultuurdossiers moet zowel in bilateraal perspectief
als binnen de Nederlandse Taalunie worden versterkt.

De efficiëntie van de exportbevordering ten behoeve van Vlaamse bedrijven moet verhoogd worden door middel van een verdere homogenisering
van de gewestelijke bevoegdheidspaketten inzake
buitenlandse handel.
Voorts worden de bestaande exportbevorderende
instanties en instrumenten waarover de Vlaamse
regering beschikt (Export Vlaanderen, FITA,
VLAM, Fonds Vlaanderen-Azië, Fonds Nieuw Europa, Vlaamse Milieuholding Internationaal, enz.)
beter op elkaar afgestemd en gebundeld met het
oog op grotere synergie-effecten.
De opvolging van de multilaterale economische en
handelspolitiek wordt versterkt en verloopt langs
een centraal aanspreekpunt.

Stuk 31 (1999) – Nr. 1

62

E. Multilaterale samenwerking

G. De beleidsinstrumenten

Vlaanderen benut de mogelijkheden van de multilaterale samenwerking ten volle door een versterkte opvolging van de besluitvorming binnen de multilaterale organisaties. De beschikbare knowhow
en expertise uit het veld wordt maximaal ten nutte
gemaakt via de werking, de programma’s en de
projecten van multilaterale organisaties.

Door middel van een kaderreglementering wordt
voor de subsidieverlening in het kader van het buitenlands beleid o.m. voorzien in selectiecriteria, informatieverstrekking ten aanzien van doelgroepen,
evaluatie en inspectie.

Het democratisch tekort inzake de vertegenwoordiging van onze deelstaten in de Benelux en de
Raad van Europa moet opgeheven worden.

F. Internationaal cultuurbeleid
Door de mondialisering wordt ook cultuur steeds
vaker geraakt door internationale multilaterale initiatieven, zoals de liberalisering van de audiovisuele sector (EU, WTO), de onderhandeling van een
multilateraal investeringsakkoord (OESO, WTO),
de bescherming van intellectuele eigendomsrechten (WIPO), enz. De Vlaamse regering antwoordt
daar met een multilateraal beleid om de specificiteit en de verscheidenheid van culturele goederen
en diensten te beschermen.
Inzake het bilaterale internationaal cultuurbeleid
wordt een sterkere concentratie nagestreefd. Daarbij moet een duidelijk onderscheid worden gemaakt tussen internationale cultuurpolitiek en internationale promotionele doelstellingen.
Het internationaal beleid inzake cultuur moet vertrekken van het principe dat de kunstenaar eerst
komt. Culturele doelstellingen primeren op andere.
Alle middelen voor internationaal cultuurbeleid,
momenteel verspreid over verschillende administraties, moeten gegroepeerd worden bij Cultuur
om een coherent internationaal cultuur- en evenementenbeleid te kunnen voeren.
Het systeem van de culturele ambassadeurs moet
worden herdacht in die zin dat de toelagen rechtstreeks toekomen aan die Vlaamse kunstenaars en
instellingen die wegens hun culturele waarde door
het buitenland gevraagd worden, maar daar dikwijls om financiële redenen van moeten afzien.
De Vlaamse regering zal het project VlaanderenEuropa 2002 evalueren met het oog op optimalisatie.

Vlaanderen wendt zijn internationaal verdragsrecht in de eerste plaats aan om specifieke internationale afspraken of vormen van samenwerking tot
stand te brengen. Inzake de sluiting van algemene
samenwerkingsverdragen wordt een zekere selectiviteit betracht. Bij de start van de onderhandeling
van internationale verdragen door de Vlaamse regering wordt het Vlaams Parlement meteen ingelicht. Afspraken met het federale ministerie van
Buitenlandse Zaken moeten leiden tot een optimalere naleving van het samenwerkingsakkoord van 8
maart 1994 over de nadere regelen voor het sluiten
van gemengde verdragen.
Het Vlaams buitenlands beleid wordt gecoördineerd door de minister die het buitenlands beleid
onder zijn bevoegdheid heeft. Er wordt verder
werk gemaakt van een structurele samenwerking
tussen de diensten met een internationale werking
die onder de verschillende ministers ressorteren.
Voor het Vlaams internationaal voorlichtings- en
promotiebeleid wordt overgegaan tot een optimalisering van de communicatiestrategie- en praktijk.

DEEL VII – EEN BEDACHTZAAM BEGROTINGSBELEID
Het budgettair beleid van de Vlaamse regering zal
worden voortgezet. Ook het schuldbeheer zal op
dezelfde wijze verder gevoerd worden.
Daarbij zal Vlaanderen zich inschrijven in het Stabiliteitspact dat gepaard gaat met de invoering van
de EMU.
Er zal op toegezien worden dat de Vlaamse belastingdruk ten overstaan van het Vlaams regionaal
product niet toeneemt en naar het einde toe zelfs
daalt.
Budgettaire ruimte voor nieuw beleid zal onder
meer gezocht worden binnen de totale beleidsruimte van de norm, door schrapping of vermindering van uitgaven door toepassing van de zero base
budgetting en door het afstoten van een aantal

63
niet-kerntaken van de overheid, onder meer door
privatisering.
Brussel, 13 juli 1999.

Stuk 31 (1999) – Nr. 1

