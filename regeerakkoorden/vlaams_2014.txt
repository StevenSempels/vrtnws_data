vooruitgaan

verbinden
vertrouwen

REGEERAKKOORD
VLAAMSE REGERING
2014-2019

//////////////////////////////////////////////////////////////////////////////////////////////////////////////////////////////////////////////////////////////////

VISIETEKST
//////////////////////////////////////////////////////////////////////////////////////////////////////////////////////////////////////////////////////////////////

REGEERAKKOORD VLAAMSE REGERING 2014 - 2019

Vlaanderen staat voor een moeilijke en tegelijk uitdagende periode. We worstelen nog met de gevolgen
van de economische crisis. Daarnaast verschaft de zesde staatshervorming ons extra bevoegdheden,
maar anderzijds staan we meteen ook voor grote budgettaire uitdagingen. Tegelijk staan we op sociaal
vlak voor grote uitdagingen, niet het minst in de zorg en in ons onderwijs. Even belangrijk is de nood aan
meer jobs, een verdere uitbouw van onze inclusieve gemeenschap, een betere kwaliteit van water,
bodem en lucht, dringende infrastructuurwerken en een bloeiend ondernemingsklimaat. En dat alles
met een begroting in evenwicht.
Die uitdagingen beantwoorden wij met een drieluik. De Vlaamse drieluiken zijn bekend historisch erfgoed.
Wij schetsen een Vlaams drieluik voor de toekomst: vertrouwen, verbinden, vooruitgaan.
Vertrouwen in ons eigen kunnen. Want Vlaanderen heeft álle kwaliteiten en talenten om onze ambitie
te realiseren: tegen 2020 tot de Europese top behoren op vlak van welvaart en welzijn.
Maar ook vertrouwen in elkaar. Moeilijke klippen neem je niet alleen, maar wel schouder aan schouder.
Vertrouwen betekent dus ook verbinden, met elkaar en met elkaars talenten en kwaliteiten,
zodat we samen kunnen vooruitgaan. We laten niemand achter.
Vertrouwen begint bij duidelijkheid. En dus zeggen we waar het op staat. We zullen met z’n allen
inspanningen moeten leveren. Zeker de eerste twee jaar zal iedereen dat voelen. Maar we snoeien
om te groeien, zodat we over enkele jaren de vruchten kunnen plukken.
Zo kunnen we onze economie én onze zorg een stevige boost geven. Onze ondernemingen geven we
vertrouwen door hen maximaal te bevrijden van administratieve en andere lasten. We concentreren op
wat we zelf kunnen doen, met focus op innovatie, onderzoek en ontwikkeling en andere ondernemingssteun.
We geven een ongeziene impuls voor onze economie oplopend tot een half miljard euro tegen het einde
van deze regeerperiode.
Met eenzelfde bedrag geven we ook onze zorg en hulpverlening een stevige impuls. Vanaf dag één
investeren we extra in wie onze zorg het meest nodig heeft, eerst en vooral voor personen met een
beperking.
Dankzij de inspanningen die we de eerste jaren leveren, kunnen we eveneens investeren in hoogstaand
onderwijs, in de verbetering van onze mobiliteit en enkele toonaangevende culturele en andere
infrastructuurprojecten; maar ook in natuur, landbouw, cultuur, sport... Wie inspanningen vraagt,
moet zelf het voorbeeld geven. Daarom zal de Vlaamse overheid in de eerste plaats ingrijpend besparen
op het eigen apparaat. Tegelijkertijd geven we onze ambtenaren meer vertrouwen en verantwoordelijkheid.
We verminderen drastisch het aantal entiteiten. We geven meer autonomie en vertrouwen aan de
gemeenten, in het bijzonder onze grootste steden, en beperken de taken van de provincies tot de
grondgebonden bevoegdheden. Ons doel is een kleinere, slagkrachtige overheid: minder administratieve
lasten en meer klantvriendelijkheid.

2

REGEERAKKOORD VLAAMSE REGERING 2014 - 2019

Vertrouwen en verbinden slaat vanzelfsprekend ook op het verenigingsleven en het middenveld.
We geven meer vertrouwen door minder regeltjes zodat verenigingen zich meer kunnen bezighouden met
hun werking, minder met administratieve procedures. Meteen nemen we datzelfde verenigingsleven ook
mee in onze ambitie om te verbinden, om mee het draagvlak te creëren voor ons toekomsttraject,
om samen vooruit te gaan.
Dit regeerakkoord is onze verbintenis voor vooruitgang. Wij hebben vertrouwen in onze gemeenschap
en vertrouwen in de toekomst. Samen kunnen we verbinden en vooruitgaan.
Vertrouwen, verbinden, vooruitgaan: ons drieluik voor de toekomst, om de weg in te slaan van
moeilijk naar morgen.

3

REGEERAKKOORD VLAAMSE REGERING 2014 - 2019

innovatie

werk

economie

landbouw
toerisme

sociale
economie

verbinden
voor groei
4

REGEERAKKOORD VLAAMSE REGERING 2014 - 2019

Deze regering wil in de eerste plaats een stroomstoot geven aan onze economie én aan onze zorg.
Een Vlaanderen dat conform het Pact 2020 en ViA een plaats bij de top 5 van de EU ambieert op vlak van
welvaart én welzijn, steunt op een sterke economie. We focussen op onze eigen bevoegdheden én op onze
sterktes. En dus op innovatie en ondernemerschap.
We zetten resoluut in op een vraaggericht en marktgedreven overheidsbeleid dat vertrouwen wekt
en vertrouwen geeft. En dus ondernemers waardeert en hen rechtszekerheid biedt.
We verbinden ondernemers en overheidsbeleid sterker met elkaar door minder en eenvoudigere structuren
en instrumenten met snellere en eenvoudigere procedures, meer transparantie en een klantvriendelijke
één-loketfunctie. Daarom fuseren we ook het Agentschap Ondernemen en het IWT tot één Agentschap voor
Ondernemen en Innovatie met één steunkader. Voor de investeringen in onderzoeksinfrastructuur brengen
we de Hercules-Stichting onder bij het FWO.
Met een clusterbeleid zal de Vlaamse regering de transformatie van ons industrieel weefsel versnellen en
het kennisgedreven karakter van onze economie versterken. Via digitale infrastructuren en netwerken
bereiden we Vlaanderen voor op de vierde industriële revolutie. En omdat industriële vernieuwing in
belangrijke mate wordt gedragen door nieuwe en jonge bedrijven, zullen we de achterstand in innovatie bij
de kleine en middelgrote ondernemingen aanpakken, hen beter begeleiden en de toegangsdrempel tot
innovatiesteun verlagen.
Ook met het oog op het behalen van de 3%-norm voor Onderzoek en Ontwikkeling tegen 2020,
verbinden we ondernemers en overheid. We bieden alvast een stevig budgettair groeipad voor innovatie
en ondernemingssteun.
Ondernemen is ook een kwestie van cultuur. Met gerichte initiatieven in de media en het onderwijs willen we
bijdragen aan een grotere waardering voor ondernemingszin en ondernemerschap. We ondersteunen KMO’s
in cruciale levensfasen en waken erover voor dat falen geen stigma is. We onderzoeken bovendien hoe we de
win-winlening nog aantrekkelijker kunnen maken.
Ook op vlak van het overheidsinstrumentarium kunnen we meer verbinden om vooruit te gaan.
Geen overlappende werking meer tussen PMV en LRM, maar wel samenwerking. LRM concentreert zich op
de uitvoering van het SALK. Met een subsidie- en participatiedatabank vermijden we zowel meervoudige
subsidiëring als meervoudige participaties.
Boeren en tuinders zijn ondernemers in het kwadraat. Ook hier trachten we maximaal te Verbinden voor
Groei. Duurzame groei voor een duurzame en economisch leefbare landbouw. We verhogen enerzijds de
weerbaarheid van de sector maar doen ook de globale milieudruk dalen.

5

REGEERAKKOORD VLAAMSE REGERING 2014 - 2019

Met de agrovoedingssector verbinden we ons om Vlaanderen te laten vooruitgaan richting dé Food Valley
van Europa. Daarom is het ook hier van cruciaal belang te innoveren, met vernieuwende processen
producten van topkwaliteit maken. En zo passen we ook de regelgeving voor investeringssteun door het
Vlaams Landbouwinvesteringsfonds (VLIF) aan om de sector weerbaarder, innovatiever en duurzamer te
maken. We richten een Strategisch Innovatieplatform (SIP) voor de agro-voedingssector op.
Landbouw vergt natuurlijk ruimte, rechtszekere ruimte. Ook hier kunnen we meer en beter verbinden om
vooruit te gaan door onder meer te zorgen voor een gebiedsgerichte en projectmatige aanpak met een
procesmanager om te zorgen voor samenhang bij de uitvoering van dooreenlopende beleidsagenda’s in het
buitengebied zoals mobiliteitsplannen, bekkenbeheersplannen, milieu- en natuurbeleidsplannen enz..
Economie en groei, dat is zeker ook toerisme en cultuur. In uitvoering van het Toerismepact 2020 trachten
we toerisme meer te verbinden met andere beleidsdomeinen en brengen we meer samenwerking en
coördinatie tot stand binnen de toeristische sector zelf. We selecteren enkele toeristische hefboomprojecten
die het verschil kunnen maken voor de aantrekkingskracht van onze bestemmingen en concentreren de
overheidsmiddelen op die projecten. De kernattracties van elk van de drie macrobestemmingen
(Vlaamse Kust, Vlaamse regio’s en Kunststeden) vormen het uitgangspunt bij de selectie.
We onderzoek of we het maritieme en nautische verleden van Vlaanderen toeristisch
kunnen ontsluiten en als troefkaart uitspelen, onder meer in Antwerpen en aan de Kust.
Naar analogie van het fietsknooppuntennetwerk, ontsluiten we heel Vlaanderen met
een wandelknooppuntennetwerk.
Tot 2018 blijven we “100 jaar Groote Oorlog herdenken”. Onder meer door de beoogde
erkenning van de belangrijkste begraafplaatsen en gedenktekens in de frontstreek als Werelderfgoed,
willen we van Vlaanderen ook nadien een preferentiële bestemming voor vredes- en herdenkingstoerisme
maken. Intussen bereiden we de viering voor, in 2020, van de vijfhonderdste verjaardag van Pieter Breugel de
Oude als groot cultureel-toeristisch evenement.
Wie wil Verbinden voor Groei, wil vanzelfsprekend meer mensen aan het werk en op de arbeidsmarkt
aanbod en vraag maximaal met elkaar verbinden. We houden vast aan de doelstelling om de
werkzaamheidsgraad tegen 2020 op te trekken tot 76%. Daartoe zullen we onze bestaande en
nieuwe bevoegdheden op een samenhangende en effectieve manier inzetten. In opvolging van
het Loopbaanakkoord sluiten we daarover met de sociale partners een Banenpact.
In datzelfde overleg versterken we het activeringsbeleid door nog meer in te zetten op maatwerk
en competentiegerichte matching. Alle jonge werkzoekenden krijgen binnen vier maanden een aanbod
op maat. De activering van oudere werkzoekenden breiden we uit tot de leeftijd van 65 jaar.
We scherpen de opvolging en controle van de beschikbaarheid van de werklozen aan.

6

REGEERAKKOORD VLAAMSE REGERING 2014 - 2019

Van de overdracht van het doelgroepenbeleid maken we gebruik om te wieden in het grote aantal
doelgroepen. Een beperking tot jongeren, 55-plussers en mensen met een arbeidshandicap leidt tot veel
meer efficiëntie en effectiviteit. Zo creëren we extra ruimte om de loonkosten van deze doelgroepen te
verlagen en hen zo meer kansen te bieden op de arbeidsmarkt. Voor de gesubsidieerde tewerkstelling
ontwikkelen we één programma van tijdelijke werkervaring. Als onderdeel daarvan gaan we het
PWA-stelsel grondig hervormen.
Om een coherent beleid van arbeidsmarktgerichte opleiding te kunnen voeren, verbinden we de
verschillende instrumenten (opleidingscheques, betaald educatief verlof en opleidingskrediet) tot één stelsel.
De ondersteuning kan bestaan uit een financiële bijdrage, aanvullend verlof of een combinatie van beide.
De verantwoordelijkheid over de dienstencheques geeft ons een bijkomend instrument om de combinatie
van arbeids- en gezinstaken te faciliteren. We behouden daarom ook de prijs en de fiscale aftrekbaarheid.
We ontwikkelen één systeem van thematisch zorgverlof, dat complementair is aan de federale uitkering
ter zake. De niet-thematische verloven laten we uitdoven.

7

REGEERAKKOORD VLAAMSE REGERING 2014 - 2019

welzijn

gezondheid

verbinden
voor zorg
8

REGEERAKKOORD VLAAMSE REGERING 2014 - 2019

De uitbouw van het zorg- en hulpverleningsaanbod is een tweede prioriteit voor deze regering.
De noden zijn groot, de kosten ook. En net daarom zijn de budgetten die wij uittrekken, dat eveneens.
Alle Vlamingen maximaal ondersteunen en in staat stellen volwaardig te participeren aan de samenleving,
daar gaat het over. De zesde staatshervorming geeft ons daar nieuwe bevoegdheden voor.
In het nieuwe beleid willen we inzetten op het overleg met alle betrokken partners om te zorgen voor
meer zorg. Basis is het zgn. tripartite of VESOC-model met dus vertegenwoordigers van de werkgevers,
de werknemers en de Vlaamse regering. Andere middenveldorganisaties die gebruikers of verstrekkers
vertegenwoordigen, zitten mee aan tafel. Bij gebreke aan consensus, beslist de regering.
We bouwen een volwaardige Vlaamse Sociale Bescherming uit; een die Vlaams is, sociaal en zeker.
Ze gaat uit van het maximaal verhogen van zelfredzaamheid en van thuiszorg en preventie. Basis vormt een
volksverzekering met rechten en persoonsgerelateerde uitkeringen, toegekend op basis van inwonerschap en
met betaling van een premie. Voor de Vlaamse Brusselaars komt er een aangepast stelsel. In Vlaanderen is
de toetreding tot de volksverzekering verplicht. De Vlaamse Brusselaars treden vrijwillig toe.
De bevoegdheidsoverdracht van de gezinsbijslagen geeft ons de kans om het stelsel grondig te
vereenvoudigen. Omdat we vinden dat elk kind gelijk is, geven we een gelijke basiskinderbijslag.
We schaffen de rangorderegeling en leeftijdstoeslag af, behouden een toeslag voor kinderen met bijzondere
zorgnoden en voor wezen, en voeren een sociale toeslag in voor kinderen die opgroeien in een gezin met een
laag inkomen, waarbij we rekening houden met de gezinsgrootte. De Vlaamse overheid neemt zo snel
als mogelijk de uitbetaling van de gezinsbijslag over van FAMIFED.
Op het vlak van kinderopvang breiden we het aanbod verder uit, zetten we meer in op de financiële
leefbaarheid van de sector via een geleidelijke gelijkschakeling van de subsidiebedragen en verbinden we
ouders en opvang via de kinderopvangzoeker. We geven absolute voorrang aan kinderen van ouders die
werken en/of een beroepsgerichte opleiding volgen en verzekeren de toegankelijkheid voor kinderen uit
kwetsbare gezinnen. We evalueren in welke mate in het decreet geen onbedoelde belemmeringen zitten
voor een flexibele kwaliteitsvolle kinderopvang.
We ontwikkelen een nieuw jeugd(sanctie)recht. Bij het opleggen van maatregelen houden we rekening met
de ernst van de feiten en de maturiteit van de minderjarige en respecteren we het proportionaliteitsbeginsel.
We consolideren de integrale jeugdhulp.
In ons gezondheidsbeleid versterken we de eerstelijnszorg en vereenvoudigen en integreren
we de structuren.

9

REGEERAKKOORD VLAAMSE REGERING 2014 - 2019

Verbinden voor zorg, gaat bij uitstek over noden van personen met een beperking. Vanaf dag één van
deze regering, kunnen zij rekenen op extra ondersteuning. De inspanningen om mensen met de grootste
ondersteuningsnoden te helpen, drijven we op.
Het armoedevraagstuk gaat tot slot alle beleidsniveaus aan en vraagt dus om een zgn. horizontale aanpak.
De realisatie van de armoededoelstellingen van het Pact 2020 is dan ook een taak van elke Vlaamse
minister. De Vlaamse regering gaat in tegen alle mechanismen die armoede veroorzaken en stimuleert de
zelfredzaamheid van mensen.

10

REGEERAKKOORD VLAAMSE REGERING 2014 - 2019

binnenlands
bestuur

bestuurszaken

toerisme

Vlaamse
rand
Brussel

Vlaanderen
verbinden
11

buitenlands
beleid

REGEERAKKOORD VLAAMSE REGERING 2014 - 2019

Het drieluik Vertrouwen, verbinden, vooruitgaan is volledig van toepassing op de toekomstige organisatie
van ons Vlaams binnenlands bestuur. Voortbouwend op de interne staatshervorming uit de vorige
bestuursperiode, geven we de gemeenten en steden nog meer vertrouwen en meer verantwoordelijkheid.
We versterken hun bestuurskracht en autonomie. En dus krijgen ze bijkomende bevoegdheden,
taken en verantwoordelijkheden.
De Vlaamse overheid is een ‘kaderstellende’ overheid die de grote doelstellingen van het Vlaamse beleid
bepaalt. De gemeenten krijgen het vertrouwen om deze doelstellingen binnen hun eigen lokale context te
realiseren en bepalen welke middelen en mensen ze daarvoor inzetten. Ze rapporteren niet langer tot op
het operationele niveau maar wel op hoofdlijnen.
Bestuurskracht gaat samen met schaalgrootte. Daarom worden gemeenten die willen fuseren,
gestimuleerd met een financiële bonus. De grootste, maar ook middelgrote, steden en gemeenten krijgen
grotere autonomie en extra bevoegdheden tot, wat betreft de grootste steden (+100.000 inwoners),
zelfs de mogelijkheid om af te wijken van Vlaamse regelgeving, als dat gemotiveerd kan worden vanuit
efficiëntie-oogpunt of de grootstedelijke context.
We integreren de sectorale subsidies aan lokale besturen (cultuurbeleid, jeugd, sport, ontwikkelingssamenwerking…) in het gemeentefonds, wat hen meer autonomie en minder planlast oplevert.
We geven de steden en gemeenten ook meer autonomie op vlak van hun interne organisatie.
Ook inzake vereenvoudiging zetten we door. We integreren de OCMW’s volledig in de gemeentebesturen
(vrijwillig voor de centrumsteden). We schaffen het stedenfonds af en voegen de middelen toe aan de
bijzondere financiering voor de centrumsteden van het huidige Gemeentefonds.
De nieuwe verhoudingen tussen Vlaamse overheid en lokale besturen, verankeren we in een nieuw
decreet “lokaal bestuur”, dat de bestaande decreten (Gemeentedecreet, OCMW-decreet en decreet
Intergemeentelijke Samenwerking) vervangt en leidt tot en drastische inperking en vereenvoudiging
van de bestuurlijke regels en meer gemeentelijke democratie.
We slanken de provincies verder af. Ze focussen vanaf nu op de grondgebonden bevoegdheden.
De persoonsgebonden bevoegdheden verliezen ze, net zoals de mogelijkheid om opcentiemen te heffen
op de onroerende voorheffing. De opbrengst hiervan wordt omgezet in een dotatie rekening houdend met
de uitgavenvermindering wegens het niet langer uitoefenen van de persoonsgebonden bevoegdheden.
In steden met meer dan 200.000 inwoners, oefenen de provincies niet langer bovenlokale taken uit en
nemen ze geen gebiedsgerichte initiatieven meer. De opbrengsten die de eigen provinciebelastingen
genereren in steden met meer dan 200.000 inwoners, worden doorgestort aan die steden.
We halveren, rekening houdend met inwonersaantal van elke provincie,
het totale aantal provincieraadsleden en beperken het aantal gedeputeerden tot vier.

12

REGEERAKKOORD VLAAMSE REGERING 2014 - 2019

Vlaanderen Verbinden slaat vanzelfsprekend ook op de relatie met onze hoofdstad Brussel en met
onze groene Vlaamse Rand. We blijven de banden versterken en blijven investeren in infrastructuur en
dienstverlening ten behoeve van de Brusselaars. We ontwerpen één herkenbaar logo voor alle Vlaamse
instellingen in de hoofdstad en laten Muntpunt uitgroeien tot ontmoetingsplaats van Vlamingen en tot
venster van Vlaanderen in Brussel.
Ten aanzien van de Vlaamse Rand nemen we nieuwe initiatieven zoals een decretale regeling voor het
taalgebruik bij de opmaak van notariële akten. In alle voorzieningen en diensten die onder de toepassing
van het Kwaliteitsdecreet vallen, garanderen we de patiënt of cliënt een Nederlandstalige dienstverlening
en we treden op wanneer die essentiële kwaliteitseis niet wordt nageleefd.
Voor de Vlaamse overheidscommunicatie blijven we in de faciliteitengemeenten de principes van de
omzendbrieven hanteren: Franstalige inwoners moeten uitdrukkelijk vragen om de toepassing van de
taalfaciliteiten.
Wij wensen de zesde staatshervorming met de nodige samenwerkingsakkoorden te implementeren en dit
in het belang van alle Vlamingen. We maken maximaal gebruik van onze eigen bevoegdheden, binnen het
grondwettelijk en wettelijk kader. We hanteren de wettelijke instrumenten wanneer andere overheden op
onze bevoegdheidsdomeinen ageren.
We trachten Vlaanderen ook meer dan ooit te verbinden met het buitenland. Als open samenleving en open
economie willen we sterk en zelfbewust in de wereld staan. Het Departement internationaal Vlaanderen
bewaakt, als volwaardig Vlaams ministerie van buitenlandse zaken de internationale beleidscoherentie van
Vlaanderen. We bouwen het netwerk van vertegenwoordigers in het buitenland en van FIT verder uit.
We vergroten de interactie tussen de Vlaamse en de Europese instellingen, onder meer door rechtstreeks
aan de EU te rapporteren.
Economische zendingen van FIT zijn van groot belang voor onze export en voor het aantrekken van
buitenlandse investeringen. De zendingen van het Agentschap voor Buitenlandse Handel kunnen enkel
aanvullend zijn. We beperken hun aantal daarom tot twee per jaar en verminderen overeenkomstig
onze dotatie.
En vanzelfsprekend willen wij maximaal de Vlamingen onderling verbinden, inclusief de Vlamingen met
een migratie-achtergrond. Ons inburgerings- en integratiebeleid wil eenieder, vanuit haar of zijn eigenheid
en op basis van gedeelde waarden, rechten en vrijheden, in staat stellen onze samenleving en onze
toekomst mee vorm te geven.
Zodra het Agentschap Integratie en Inburgering operationeel is, vervangen we voor de verplichte
inburgering de inspanningsverplichting door een resultaatverbintenis. We spannen ons in voor de invoering
van een verplicht integratietraject in Brussel en voor EU-onderdanen die zich in Vlaanderen vestigen.

13

REGEERAKKOORD VLAAMSE REGERING 2014 - 2019

Omdat kennis van het Nederlands de toegangspoort is tot volwaardige deelname aan de samenleving,
stemmen we het aanbod Nederlands als tweede taal beter af op de noden en behoeften.
De Vlaamse overheid wordt volgende regeerperiode een voorbeeld van het drieluik vertrouwen, verbinden,
vooruitgaan. We geven de ambtenaren meer vertrouwen en verantwoordelijkheid. Daarnaast verbinden we
tal van overheidsinstellingen met elkaar met een omvattende fusie van entiteiten. Doel is een kleinere, slagkrachtige overheid met minder administratieve lasten en meer klantvriendelijkheid.
Met een selectief vervangingsbeleid laten we het aantal personeelsleden verder significant dalen.
We stellen paal en perk aan de verkokering. We verminderen het aantal entiteiten en voegen
bepaalde beleidsdomeinen samen.
Samenwerking tussen de diensten onderling en een intensievere samenwerking met de regering worden
de regel. De Vlaamse overheid zal zich beter organiseren om met één stem te spreken, en daardoor meer
duidelijkheid en zekerheid te bieden aan burgers, ondernemingen, lokale besturen en verenigingen.
Tegen 2020 kunnen alle administratieve transacties tussen overheid en burgers, lokale besturen
en ondernemingen langs digitale weg.

14

REGEERAKKOORD VLAAMSE REGERING 2014 - 2019

mobiliteit

openbare
werken

verbinden
om vooruit
te gaan
15

REGEERAKKOORD VLAAMSE REGERING 2014 - 2019

Een degelijke verkeersinfrastructuur, een vlotte bereikbaarheid en een soepele doorstroming zijn cruciaal
voor onze economie, maar ook voor onze private verplaatsingen. Zeker hier komt het er maximaal op aan
om letterlijk en figuurlijk te verbinden, om vooruit te kunnen gaan. De budgettair moeilijke tijden zullen
ons niet beletten om extra middelen te investeren in mobiliteit en openbare werken.
Met het oog op een efficiënter en performanter verkeerswegennet, maken we werk van een reeks grote,
probleemoplossende infrastructuurprojecten met focus op de grootste congestiepunten, Brussel en
Antwerpen.
Conform het intergewestelijk samenwerkingsakkoord voeren we in 2016 een kilometerheffing in voor het
vrachtvervoer over de weg. Voor personenwagens onderzoeken we of en onder welke voorwaarden op
termijn en op budgetneutrale wijze een kilometerheffing kan worden ingevoerd of een wegenvignet.
Op het traject naar 0 verkeersdoden, mag het verkeer tegen 2020 in Vlaanderen aan niet meer dan 200
mensen het leven kosten. Met een ambitieus Verkeersveiligheidsplan zullen we de krachten bundelen en
de nieuwe bevoegdheden maximaal inzetten om die doelstelling te halen. Alle verkeersveiligheidsactiviteiten
verbinden we met elkaar in een Vlaams Huis voor de Verkeersveiligheid.
Met de realisatie van de Deurganckdoksluis voor Antwerpen, de nieuwe zeesluis in Terneuzen voor Gent
en het Ship-project, verzekeren we de toegankelijkheid van onze zeehavens. Bij de verdere uitbouw van het
waterwegennet geven we bijzondere aandacht aan de hinterlandontsluiting van de zeehaven van Brugge.
Het openbaar vervoer moet aantrekkelijker worden, met comfortabele voertuigen, optimale frequenties,
concurrentiële snelheid (o.a. door betere tramverbindingen) en eenvoudig geïntegreerde dienstverlening en
tarieven. Het concept basismobiliteit wordt basisbereikbaarheid. We verhogen de kostendekkingsgraad van
De Lijn, zodat die vergelijkbaar wordt met buitenlandse voorbeelden. We stappen af van de ‘gratis’-politiek
en beperken de uitgaven voor de interne organisatie bij De Lijn, zorgen voor extra inkomsten uit reclame,
controle op zwartrijden, commercieel medegebruik van infrastructuur en meer rechtvaardige en
gedifferentieerde tarieven.

16

REGEERAKKOORD VLAAMSE REGERING 2014 - 2019

ruimtelijke
ordening
wonen
natuur

milieu

verbinden
voor het leven
17

REGEERAKKOORD VLAAMSE REGERING 2014 - 2019

Het is goed leven in Vlaanderen. Maar in ons dichtbevolkt land moeten we alsmaar doordachter en zuiniger
omgaan met de ruimte. Het Beleidsplan Ruimte Vlaanderen geeft aan hoe we de waardevolle open ruimte
maximaal vrijwaren, mogelijkheden creëren voor een kwalitatief woonaanbod en voldoende ruimte laten
om te ondernemen.
We ambiëren 93.000 bijkomende woongelegenheden tegen 2020, voor een belangrijk deel te realiseren door
verdichting, renovatie en hergebruik. Daarnaast voeren we, in samenspraak met de andere besturen en
private partners, een actief grondbeleid met twee sporen: meer kavels in woonzones op de markt brengen
en woonuitbreidingsgebieden verantwoord aansnijden. Met inbreiding, activering en herontwikkeling van
bestaande terreinen en de valorisatie van black- en brownfields creëren we ruimte voor bedrijven en
handelszaken. Vraag en aanbod volgen we permanent op, om bestaande bedrijventerreinen snel te
kunnen realiseren en waar nodig nieuwe terreinen te bestemmen.
Met het oog op omgevingsplanning moderniseren we het planologisch instrumentarium. Volgend jaar
implementeren we de omgevingsvergunning, die de milieuvergunning en de stedenbouwkundige
vergunning integreert. We verminderen de administratieve lasten en verhogen de efficiëntie door ook de
socio-economische vergunning in de omgevingsvergunning te integreren. In dit kader onderzoeken we
ook de mogelijke toepasbaarheid van een “lex silentio”. En we brengen de bevoegdheden ruimtelijke
ordening en milieu samen bij één beleidsdomein.
Verbinden voor het Leven, gaat natuurlijk ook over natuur. Met de principes van rentmeesterschap,
duurzame ontwikkeling, ecologische voetafdruk en transitiedenken als leidraad, is het onze opdracht om,
samen met andere overheden, ondernemingen en burgers, onze leefomgeving te beschermen en gestaag
te verbeteren.
Door middel van vergroening van de economie in het algemeen en van de fiscaliteit in het bijzonder
ontraden en bestraffen we milieuvervuiling, en belonen en bevorderen we milieuzorg. Voor waterafvoer
en -zuivering voeren we een vaste maar gezinsgecorrigeerde vergoeding in en verminderen we de
variabele vergoedingen.
We voeren onze inspanningen verder op om fijn stof, stikstofoxide, broeikasgassen en ozon te beperken.
We relateren de autofiscaliteit aan de impact op de luchtkwaliteit.
Vlaanderen behoort inzake afvalbeleid tot de Europese top - en dat willen we zo houden door ons in te
schrijven in een innovatieve kringloopeconomie. Zo laten we een impactanalyse doen van de invoering
van statiegeld op (plastic) flessen en blik.
In het kader van behoud en versterking van de natuur verbinden we via groenblauwe netwerken stedelijk
en landelijk gebied met ruimte voor recreatie, toerisme, lokale economie en sociale of educatieve projecten.
We voorzien bijkomende middelen voor de realisatie van de instandhoudingsdoelstellingen en flankerend
beleid. We beschermen de bijzonder waardevolle historisch permanente kustpolder-graslanden op basis van
de na het openbaar onderzoek vastgestelde kaart.

18

REGEERAKKOORD VLAAMSE REGERING 2014 - 2019

In het verlengde van de milieubevoegdheid worden we ook verantwoordelijk voor dierenwelzijn.
We brengen de beleidsbevoegdheid en de inspectie onder in het departement Leefmilieu, Natuur en Energie.
We zullen een coherent beleid ontwikkelen en op basis daarvan een goed georganiseerd en gericht
controlesysteem tot stand brengen, zodat inbreuken op de regelgeving niet langer ongestraft blijven.
We zetten een responsabiliseringscampagne op over het houden van huisdieren (inclusief exotische dieren).
Verbinden voor het Leven handelt ook over wonen, een bevoegdheid die in deze regering, gelet op de
geplande hervormingen, bijzondere aandacht zal krijgen. We willen eigendomsverwerving verder stimuleren.
Daarom ontwikkelen we een integrale woonfiscaliteit. Voor lopende leningen handhaven we de
woonbonus zoals die vandaag bestaat. Maar om de woonbonus ook voor de toekomst te vrijwaren,
voeren we een beperkte hervorming door, uitgaande van onder meer marktstabiliteit en budgettaire
beheersbaarheid. We onderzoeken tevens de mogelijkheid om, binnen de contouren van het
budgettaire kader, een keuzemogelijkheid te voorzien in de woonfiscaliteit waarbij belastingplichtigen bij de verwerving van hun woning kunnen opteren voor ofwel de toepassing van
de woonbonus ofwel voor een verminderd registratierecht.
We objectiveren het stelsel van sociale leningen, door onder meer regionale diversificatie van
huizenprijzen in rekening te brengen, en we beperken de toekenningsvoorwaarden door private
nieuwbouw, grondaankoop en herfinanciering uit te sluiten. We herstellen het beginsel
“wonen in eigen streek”, rekening houdend met de uitspraak van het Grondwettelijk Hof.
Inzake woninghuur verzekeren we in een eerste fase de continuïteit, maar we maken ook werk
van een Vlaamse Huurcodex die eigen accenten zal leggen. Onze doelstelling zijn: betaalbaarheid,
woonzekerheid en bescherming van de woonkwaliteit voor de huurders en garanties en betaalzekerheid
voor de verhuurders. We nemen maatregelen opdat sociale huurwoningen ter beschikking komen van
de meest behoeftige mensen.
In het energiebeleid trekt de Vlaamse regering voluit de kaart van de energie-efficiëntie.
Verstandiger omgaan met energie doet niet alleen onze energiefactuur minder snel oplopen,
het helpt ook om de Europese klimaatdoelstellingen te halen. De middelen uit het Klimaatfonds zetten
we prioritair in voor energiebesparende maatregelen in gebouwen, met bijzondere aandacht voor
sociale huurwoningen.
Aangezien de ‘gratis stroom’ de oorspronkelijk bedoelde sociale en ecologische doelstellingen niet haalt,
schaffen we de maatregel af. We maken daarentegen de maatregelen die energiearmoede tegengaan
efficiënter. We versterken het sociaal dakisolatieprogramma en starten een sociaal programma voor
hoogrendementsglas en spouwmuurisolatie op.
We verhogen het minimaal aandeel hernieuwbare energie bij nieuwbouw en bij grondige renovatie van
woningen en niet-residentiële gebouwen, rekening houdend met een kostenoptimaal niveau.

19

REGEERAKKOORD VLAAMSE REGERING 2014 - 2019

We hervormen en vereenvoudigen het certificatensysteem voor groene stroom en warmtekrachtkoppeling,
en nemen maatregelen om het certificatenoverschot af te bouwen. Ter voorbereiding van een volledige
integratie van hernieuwbare energieproductie in het marktsysteem, bouwen we de steun voor nieuwe
installaties af.
Om hun energierekening betaalbaar te houden, krijgen gezinnen de mogelijkheid om hun vraag aan
te passen aan de energiekostprijs op verschillende tijdstippen van de dag.
Om de concurrentiepositie van energie-intensieve bedrijven te vrijwaren, zorgen we ervoor
dat de som van de meerkosten en nettarieven niet hoger ligt dan in de buurlanden.
We hervormen de distributienettarieven voor elektriciteit en aardgas tot een zuiver netgerelateerd tarief
per doelgroep dat de capaciteit die een klant reserveert reflecteert.

20

REGEERAKKOORD VLAAMSE REGERING 2014 - 2019

jeugd

cultuur

media

cultuur
verbindt
21

sport

REGEERAKKOORD VLAAMSE REGERING 2014 - 2019

Vlaanderen heeft een bloeiende cultuursector, van hoge kwaliteit en bijdragend aan onze internationale
uitstraling. In deze regeerperiode krijgt het Kunstendecreet, dat versnippering en overproductie moet
tegenaan, volle uitwerking. Het beleid zal focussen op initiatieven met impact, bereik en uitstraling op
Vlaams en internationaal niveau, en op relevante presentatieplekken, organisaties en publicaties die het
publiek confronteren met gevestigd en nieuw Vlaams talent, en met wat buiten Vlaanderen leeft.
Als topambassadeurs krijgen grote kunstinstellingen meer armslag. We investeren in toonaangevende
kunst- en cultuurprojecten zoals het kasteel van Gaasbeek, De Singel, het M HKA en de stedelijke
operagebouwen van Antwerpen en Gent.
We bewaken en stimuleren de daadwerkelijke uitoefening van eenieders recht op culturele uitplooiing.
De UiTpas maken we beschikbaar in heel Vlaanderen, zodat we alle kortings-, voordeel-, klanten- en
kansenpassen tot één geautomatiseerd systeem integreren.
Verenigingen, bewegingen en vormingsinstellingen brengen mensen bij elkaar en werken actief en creatief
aan gemeenschapsvorming en zelfontplooiing. We ondersteunen de sociaal-culturele sector zodat die zijn
voortrekkersrol kan blijven spelen en houden daarbij rekening met de gewijzigde en diverse vormen
waarop de Vlamingen zich maatschappelijk engageren.
Met een gereglementeerde boekenprijs, in de vorm van een maximaal kortingsplafond gedurende de eerste
zes maanden, geven we de sector ademruimte om te blijven investeren in een rijk en divers boekenaanbod.
Samen met Nederland zijn we in 2016 gastland op de Frankfurter Buchmesse.
Daarvan maken we gebruik om ons cultureel partnerschap met Nederland te verstevigen.
De Vlaamse regering wil dat iedereen in zijn eigen buurt op een kwaliteitsvolle, gezonde en betaalbare manier
kan sporten, een leven lang. Rekening houdend met een steeds sneller evoluerend sportlandschap, zal de
Vlaamse Regering een nieuw decreet op de sportfederaties uitwerken, dat de federaties stimuleert om zich
efficiënter te organiseren en meer doelgericht te werken. Verder moeten clubs alle kansen krijgen om voluit
te investeren in kwaliteitsvolle sportbegeleiding. We willen dan ook in overleg gaan met het federale niveau
voor een nieuw statuut voor de sportbegeleiders. Ten slotte zet de Vlaamse Regering gericht in op sportinfrastructuur, met prioritaire aandacht voor de zwembadproblematiek. Ook hier gaan we voor een verhaal van
samenwerking en cofinanciering.
De Vlaamse mediawereld is in grondige transformatie. We voeren een beleid dat een pluriform en
evenwichtig landschap garandeert, dat de negatieve gevolgen van concentratie, verticale integratie en
cross-mediale actie bestrijdt, dat verarming en verschraling van de content tegengaat, en dat de toegang
tot een divers en kwaliteitsvol aanbod voor alle Vlamingen garandeert en betaalbaar houdt. We geven de
Vlaamse Regulator voor de Media de nodige ruimte opdat hij nauwgezet zijn taken kan vervullen.

22

REGEERAKKOORD VLAAMSE REGERING 2014 - 2019

Alvorens een nieuwe beheersovereenkomst te sluiten, zullen we met een benchmarking de publieke
opdracht van de VRT in het gewijzigd medialandschap evalueren. Het derde net zal nog uitsluitend gebruikt
worden voor de ontkoppeling van Ketnet en Canvas. We stellen eisen met betrekking tot een gewaarborgd
aanbod aan Vlaamse en Nederlandstalige producties en muziek, in verschillende genres, ook op zenders
en tijdens zenduren met een ruim bereik.

23

REGEERAKKOORD VLAAMSE REGERING 2014 - 2019

leraren
onderwijs
capaciteit
onderwijs
aanbod

hervorming
onderwijs

verbinden
voor de
toekomst
24

REGEERAKKOORD VLAAMSE REGERING 2014 - 2019

Het onderwijs in Vlaanderen is van excellent niveau - en daar mogen we trots op zijn. Op al het goede
kunnen we verder bouwen, de knelpunten moeten we gericht en verstandig oplossen. En dus investeren
we alvast extra middelen in schoolgebouwen en maken we werk van een moderne, kwaliteitsvolle
didactische uitrusting voor (nijverheids-) technische en beroepsgerichte opleidingen in het
secundair onderwijs
De kwaliteit van ons onderwijs hangt in hoge mate af van de kwaliteit van de leerkrachten:
onderwijs gebeurt in de klas en in de school. Met dat doel voor ogen hervormen we de lerarenopleiding en
verwachten we van de pedagogische begeleidingsdiensten dat ze zich bijsturen. Instromers zullen moeten
deelnemen aan een niet-bindende toelatingsproef. Met de onderwijsverstrekkers en de vakorganisaties
sluiten we een pact om de lerarenloopbaan aantrekkelijker te maken en beroepsuitval te verminderen.
We willen directies en leerkrachten het nodige vertrouwen geven.
Net daarom maken we ook werk van een forse reductie van de planlast, op alle niveaus.
We streven ernaar kinderen vanaf 3 jaar zoveel mogelijk daadwerkelijk naar school te laten gaan.
Het masterplan hervorming secundair onderwijs voeren we uit in dialoog met het onderwijsveld.
We streven naar minder, maar wel betere studierichtingen, die aansluiten op de arbeidsmarkt en het hoger
onderwijs. Onze nieuwe bevoegdheid “industrieel leerlingwezen” gebruiken we om een duaal stelsel van leren
en werken uit te bouwen. Schooluitval en jeugdwerkloosheid pakken we krachtdadig met opleiding aan.
We voeren de initiatieven om de kennis van het Nederlands te versterken uit en geven scholen daartoe
de nodige aanmoediging. Ook de ouders zetten we aan om Nederlands te leren.
We voeren een actief talenbeleid om de talenkennis van het Standaardnederlands en moderne
vreemde talen te versterken. Daarom moeten de eindtermen vreemde talen (Frans, Engels of Duits)
ambitieuzer worden geformuleerd. Taalinitiatie in het lager onderwijs kan in het Engels, Frans en Duits
worden aangeboden wanneer de leerlingen het Standaardnederlands voldoende onder de knie hebben.
Projecten rond het gebruik van vreemde talen in zaakvakken in het secundair onderwijs blijven
verder mogelijk.
We stimuleren scholen om in grotere verbanden bestuurlijk samen te werken, met respect voor de
eigenheid van de pedagogische entiteiten. Met een masterplan scholenbouw creëren we bijkomende
plaatsen, in de eerste plaats in de steden en gemeenten waar de druk het grootst is. In heel Vlaanderen
pakken we de schoolgebouwen op de wachtlijst aan die zich in de meest urgente situatie bevinden.
Nieuwe of vernieuwde schoolgebouwen moeten multifunctioneel zijn en ter beschikking staan van
de lokale gemeenschap en in de vakantieperiodes voor speel-, jeugd- en sportpleinwerking.

Een nieuwe en eenvoudige regeling voor schoolinschrijvingen maximaliseert de keuzevrijheid van de ouders.

25

REGEERAKKOORD VLAAMSE REGERING 2014 - 2019

In afwachting zoeken we een oplossing voor de meervoudige aanmeldingen en inschrijvingen en zorgen
we ervoor dat het buitengewoon onderwijs niet meer onder de huidige regelgeving van het inschrijvingsdecreet valt.
Voor het hoger onderwijs voeren we gefaseerd en uiterlijk in 2018-2019 niet-bindende toelatingsproeven
voor alle richtingen in. Met de associaties, hogescholen en universiteiten maken we afspraken om
ongewenste effecten van de flexibilisering weg te werken en rationaliseren we het hogeronderwijsaanbod.
Dit ambitieus programma vertaalt zich jaar na jaar in de begroting, in inkomsten en uitgaven.
Die inkomsten en uitgaven willen we in balans houden terwijl we de uitdagingen toch aanpakken.
Vanaf 2015 zal de begroting in evenwicht zijn. Door dit evenwicht op korte termijn te realiseren,
kunnen we snel nieuwe beleidsruimte creëren en zo een ambitieus programma tot stand brengen.
Dat evenwicht willen we bereiken en vergt zware inspanningen van iedereen, zowel aan inkomstenzijde maar
vooral aan de uitgavenkant. We nemen structurele maatregelen en voeren hervormingen door die resulteren
in een betere dienstverlening. We leggen de klemtoon op efficiëntiewinst in de werking van
overheid en de door de overheid gefinancierde instellingen. Soms kan dat door het aantal diensten en
instellingen te verminderen, soms door hun taken samen te voegen, soms door ze af te slanken tot
hun kerntaken en ondersteunende taken elders onder te brengen.
Om verwijlinteresten te vermijden doen alle ministers en beleidsdomeinen een inspanning om
niet-betwiste facturen binnen 30 dagen te betalen. Daartoe introduceren we een uniform
boekhoudsysteem met intelligent scanning van facturen en e-invoicing.
De terugbetalingen van KBC en de eventuele valorisatie van andere participaties
gaan integraal naar schuldafbouw.
Met het oog op het behoud van onze gunstige rating en de duurzaamheid van de Vlaamse financiën,
beperken we tegen het einde van de regeerperiode de geconsolideerde schuld, PPS-schuld en
waarborgen tot een te bepalen percentage van de ontvangsten.
We maken werk van een budgetneutrale vereenvoudiging van de registratierechten. We verlengen de
tijdelijke verlaging van de schenkingsrechten op bouwgronden, alsook de koppeling aan de bouwverplichting binnen een bepaalde termijn. Daarnaast vereenvoudigen we de schenkingsrechten
voor onroerende goederen. Eenvoudige tarieven zetten minder aan tot belastingontwijking.
We passen het verdeelrecht aan, zodat koppels die uit elkaar gaan hoogstens 1 procent
verdeelrecht betalen.
Fiscale verminderingen, vrijstellingen en bestaande ondersteuningssystemen zullen we
maximaal integreren om de tegemoetkomingen door de overheid eenduidiger en
transparanter te maken.

26

REGEERAKKOORD VLAAMSE REGERING 2014 - 2019

Deze regering staat klaar om voor vijf jaar aan de slag te gaan,
met dit regeerakkoord, onze verbintenis voor vooruitgang.
Wij beseffen ten volle dat we niet alleen goed nieuws brengen, zeker niet op de korte termijn.
Wij verbloemen de werkelijkheid niet. Er moet bespaard worden. Het zijn besparingen op weg naar
groei met onder meer een fikse stroomstoot voor onze economie én voor onze zorg.
Wij belijden met dit regeerakkoord dan ook een standvastig geloof en vertrouwen
in onze gemeenschap, een standvastig geloof en vertrouwen in het pad dat voor ons ligt.
Vertrouwen, verbinden, vooruitgaan: dat is ons drieluik voor de toekomst van de Vlamingen,
het drieluik om de weg in te slaan van moeilijk naar morgen.
Dit regeerakkoord is onze verbintenis voor vooruitgang.
Wij hebben vertrouwen in onze gemeenschap en vertrouwen in de toekomst.
Samen kunnen we verbinden en vooruitgaan.

27

//////////////////////////////////////////////////////////////////////////////////////////////////////////////////////////////////////////////////////////////////

REGEERAKKOORD
VLAAMSE REGERING
//////////////////////////////////////////////////////////////////////////////////////////////////////////////////////////////////////////////////////////////////

INHOUD
I.
II.
III.
IV.
V.
VI.
VII.
VIII.
IX.
X.
XI.
XII.
XIII.
XIV.
XV.
XVI.
XVII.
XVIII.
XIX.
XX.
XXI.
XXII.
XXIII.
XXIV.
XXV.

BINNENLANDS BESTUUR EN STEDENBELEID ............................................................................................. 3
BESTUURSZAKEN ....................................................................................................................................................... 9
BRUSSEL .......................................................................................................................................................................... 14
VLAAMSE RAND ........................................................................................................................................................... 17
ECONOMIE EN INNOVATIE ..................................................................................................................................... 21
WERK EN SOCIALE ECONOMIE ........................................................................................................................... 32
MOBILITEIT EN OPENBARE WERKEN ............................................................................................................. 39
RUIMTELIJKE ORDENING ...................................................................................................................................... 55
LANDBOUW, VISSERIJ EN PLATTELAND ...................................................................................................... 66
LEEFMILIEU EN NATUUR ...................................................................................................................................... 75
DIERENWELZIJN ......................................................................................................................................................... 82
ENERGIE EN KLIMAAT ............................................................................................................................................. 83
WONEN ............................................................................................................................................................................ 90
ONDERWIJS .................................................................................................................................................................. 95
WELZIJN, VOLKSGEZONDHEID EN GEZIN ..................................................................................................... 104
ARMOEDEBELEID ....................................................................................................................................................... 124
GELIJKE KANSEN ........................................................................................................................................................ 126
INBURGERING – INTEGRATIE ............................................................................................................................. 128
CULTUUR, JEUGD, MEDIA ................................................................................................................................... 131
SPORT ............................................................................................................................................................................ 140
ONROEREND ERFGOED ........................................................................................................................................ 144
TOERISME ...................................................................................................................................................................... 147
BUITENLAND EN ONTWIKKELINGSSAMENWERKING ............................................................................. 150
FINANCIEN EN BEGROTING ................................................................................................................................. 158
BIJLAGEN ........................................................................................................................................................................ 163

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 2 van 167

I. BINNENLANDS BESTUUR EN STEDENBELEID
Een slanke, transparante en daadkrachtige overheid stimuleert de welvaart en het welzijn van
haar burgers. Dit geldt voor de Vlaamse overheid, de lokale overheden en de interbestuurlijke
relaties.
De Vlaamse Regering beoogt een overheidslandschap dat bestaat uit sterke steden en gemeenten
met meer bevoegdheden en autonomie. Zij zijn het eerste aanspreekpunt voor de burgers.
De Vlaamse overheid geeft de steden en gemeenten het vertrouwen en de ondersteuning om met
hun eigen klemtonen te bouwen aan het Vlaanderen van morgen. Ze leggen daarbij in de eerste
plaats verantwoording af aan hun lokale democratie.
De Vlaamse overheid is een kaderstellende overheid die de grote doelstellingen van het Vlaamse
beleid bepaalt.
De gemeenten krijgen het vertrouwen om deze doelstellingen binnen hun eigen lokale context te
realiseren en bepalen welke middelen en mensen ze daartoe inzetten. Ze rapporteren niet langer
tot op het operationele niveau maar wel op hoofdlijnen. Vlaanderen legt de klemtoon op ex
post-controle met als uitgangspunt de nieuwe lokale beleids- en beheerscyclus. Het verzamelen
van lokale beleidsinformatie gebeurt in functie van het benchmarken van gemeenten, naar het
voorbeeld van de stadsmonitor.
Dit alles vergt een cultuuromslag bij de Vlaamse administratie, die verder evolueert van een
controlerende naar een kennisadministratie, een partner van de lokale besturen.
In afwachting van verdere hervormingen, ziet de Vlaamse overheid nauw toe op het naleven van
de letter en de geest van het planlastendecreet.
We gaan verder in het vereenvoudigen van het administratief toezicht. We schaffen het
goedkeuringstoezicht af, het algemeen toezicht (ex post) wordt de norm.
De Vlaamse Regering respecteert bij het uitstippelen van haar beleid het Belfortprincipe. We
brengen telkens nauwkeurig de weerslag van regeringsbeslissingen op de organisatie, het
personeel, de werking en het investeringsbeleid van lokale besturen in kaart.
Gemeenten kunnen vrijwillig fusioneren. We stimuleren hen hiertoe door een financiële bonus, en
door grotere autonomie en extra bevoegdheden toe te kennen aan de middelgrote steden en
gemeenten, en de grootste steden.
Vlaanderen zal samen met VVSG extra ondersteuning bieden door zowel beleidsmatige als
organisatorische goede praktijken en voorbeelden te verspreiden.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 3 van 167

We kennen bijkomende bevoegdheden, taken, autonomie en verantwoordelijkheid toe aan de
lokale besturen, ook in het kader van de zesde staatshervorming. Bij het toekennen hiervan
kunnen de gemeenten op hun grondgebied, middelen en personeel van Vlaamse
overheidsdiensten overnemen.
We differentiëren volgens schaal tussen de grootste steden (+ 100.000 inwoners), de middelgrote
gemeenten (+ 25.000 inwoners) en de andere gemeenten. De grootste steden krijgen de
mogelijkheid om af te wijken van Vlaamse regelgeving, als dat gemotiveerd kan worden vanuit
efficiëntie-oogpunt of de grootstedelijke context, en voor zover in overeenstemming met
geldende Europese richtlijnen en verordeningen.
Elke toewijzing van nieuwe taken of bevoegdheden aan steden, gemeenten en OCMW’s gebeurt
in overleg met de lokale besturen en gaat gepaard met het overhevelen van de nodige middelen
naar het lokale bestuursniveau.
In aangelegenheden waar lokale besturen beslissingen nemen binnen een Vlaams reglementair
kader (ruimtelijke ordening, onroerend erfgoed, leefmilieu, huisvesting, …) vergroten we de
beleidsruimte van de lokale besturen aanzienlijk. We herzien de Vlaamse regels (decreten en
uitvoeringsbesluiten) zodat ze veel meer dan nu het geval is slechts op hoofdlijnen normeren.
Daarbinnen kunnen de lokale besturen zelf hun beleid voeren en leggen ze zelf verantwoording
af voor het gevoerde beleid. De Vlaamse Regering engageert zich om, in een paritair
(Vlaanderen/lokale besturen) samengestelde commissie, na te gaan op welke terreinen de
autonomie van de lokale besturen kan verhoogd worden, met name voor welke concrete
bevoegdheden van het lokale bestuursniveau het niet meer of minder nodig is dat Vlaanderen
sturend optreedt. Deze doorlichting zal het eerste jaar van de legislatuur georganiseerd worden,
samen met gemeenten en provincies, en dient voor 31 maart 2015 tot concrete resultaten te
leiden.
We integreren volgende sectorale subsidies aan lokale besturen in het Gemeentefonds: lokaal
cultuurbeleid, lokaal jeugdbeleid, lokaal sportbeleid, flankerend onderwijsbeleid, bestrijding
kinderarmoede, gemeentelijke ontwikkelingssamenwerking, integratiesubsidies. De verdeling van
het totale bedrag dat hierdoor wordt toegevoegd aan het Gemeentefonds, zal gebeuren
overeenkomstig het aandeel dat de gemeenten in 2014 krijgen uit al deze subsidieregelingen
samen. De groeivoet van het Gemeentefonds is niet van toepassing op dit bedrag. Voor de
gemeenten in het Brussels hoofdstedelijk gewest en voor de faciliteitengemeenten in de Vlaamse
Rand blijft de huidige regeling van kracht.
We hanteren het principe dat lokale besturen, binnen het geldende wettelijk kader, regisseur zijn
van het beleid dat gevoerd wordt op hun grondgebied. We passen dit principe onder meer toe in
het beleid inzake wonen, buitenschoolse kinderopvang en flankerend onderwijsbeleid.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 4 van 167

We beschouwen de adviezen door de diensten van de Vlaamse overheid als een vorm van
dienstverlening ten aanzien van de gemeenten, voor wie deze adviezen niet langer een opgelegde
last of een loutere procedurestap mogen betekenen.
We geven de steden en gemeenten meer autonomie met betrekking tot hun interne organisatie.
Op het vlak van het personeelsbeleid geven we de gemeenten en in het bijzonder de grootste
steden meer vrijheidsgraden om hun plaatselijke rechtspositieregeling vorm te geven. We
erkennen de rol van de gemeenten in het syndicaal overleg. We maken mogelijk dat lokale
besturen op flexibele manier een beroep kunnen doen op uitzendarbeid. We waken erover dat
dienstverlening van de lokale besturen aan de burgers neutraal is en als neutraal ervaren wordt.
De grootste steden krijgen de autonomie om hun binnengemeentelijke decentralisatie te regelen.
We investeren intensief in nieuwe mogelijkheden van ICT en van interbestuurlijk e-government.
We ondersteunen de gemeenten in de verdere digitalisering van hun werking, door hen
generieke toepassingen en platformen aan te bieden.
Bij de verdere uitbouw van Audit Vlaanderen houden we, vanuit het single audit principe,
rekening met de bestaande interne auditdiensten in lokale besturen. In gemeenten die
beschikken over een onafhankelijke auditdienst die maximaal werkt volgens de IIA-standaarden,
beperkt Audit Vlaanderen zich tot een evaluatie van de werking van de onafhankelijke
auditdienst.
We integreren de OCMW’s uiterlijk tegen de start van de volgende lokale bestuursperiode volledig
in de gemeentebesturen (vrijwillig voor de centrumsteden). We werken modellen uit die de
gemeenten bij deze integratie kunnen hanteren (bvb. sui generis EVA), zodat ze de taken die ze in
het kader van de federale wetgeving moeten uitoefenen kunnen blijven opnemen. We
garanderen alleszins de nodige waarborgen voor de persoonlijke levenssfeer en een neutrale
dossierbehandeling zoals die in de huidige bijstandscomités bestaat bij toekenning van
maatschappelijke dienstverlening en individuele steun.
We overleggen met de federale overheid om hinderpalen voor deze maximale integratie op te
heffen.
We vereenvoudigen de financiële stromen van Vlaanderen naar de lokale besturen drastisch en
houden twee fondsen over: het gemeentefonds voor de algemene financiering en een
investeringsfonds.
We houden vast aan de jaarlijkse groeivoet van het Gemeentefonds (3.5%).
We schaffen het stedenfonds af en voegen de middelen toe aan de bijzondere financiering voor
de centrumsteden van het huidige Gemeentefonds, met respect voor de huidige verhoudingen.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 5 van 167

We bundelen de middelen van het federale grootstedenbeleid, de stadsvernieuwingsprojecten en
het plattelandsfonds in een investeringsfonds ter ondersteuning van de lokale investeringen, met
respect voor de huidige focus en verhoudingen. Ook hier vergroten we de beleidsautonomie van
de gemeenten en beperken we de administratieve lasten voor de gemeenten tot het minimum
(ex post controle). De grootste steden kunnen desgewenst een trekkingsrecht krijgen op Vlaamse
investeringssubsidies, waarbij ze hun aandeel autonoom kunnen besteden en beheren
(onderwijs, rioleringen…).
We behouden de Eliacompensatie en de middelen van het lokaal pact om de investeringen in de
rioleringen te stimuleren.
Vertrekkend van de in de vorige regeerperiode uitgevoerde regioscreening, versterken we de
dynamiek van regiovorming. Het doel is om het aantal intermediaire niveaus drastisch te
verminderen en te komen tot zoveel mogelijk samenvallende samenwerkingsverbanden.
We willen dat de gemeenten de bestaande samenwerkingsverbanden zoveel mogelijk
samenvoegen en afstemmen op een regionale schaal.
De Vlaamse Regering zal een kaderdecreet opmaken om alle regelingen waarmee de Vlaamse
overheid bovengemeentelijke verbanden oplegt, erkent of ondersteunt, maximaal op elkaar af te
stemmen.
Vlaanderen initieert slechts nieuwe samenwerkingsverbanden, indien uit een grondige
motiveringsnota blijkt dat de beoogde beleidsdoelstellingen niet binnen een bestaand
samenwerkingsverband gerealiseerd kunnen worden.
De Vlaamse Regering zal in overleg met de gemeenten, het decreet op de intergemeentelijke
samenwerking evalueren en aanpassen. Daarbij krijgen de gemeenten onder meer de
mogelijkheid om, met respect voor de Europese regelgeving ter zake, met een private partner in
intergemeentelijk verband samen te werken in de sectoren afval en energiedistributie (inzake
energie met uitzondering van producenten en leveranciers). De in het huidige decreet
opgenomen beperkingen op de doelstellingen zullen versoepeld worden. De provincies treden
terug uit de intergemeentelijke samenwerkingsverbanden.
In overleg met de gemeenten ontwikkelen we, vanuit een streven naar efficiëntiewinst en
coherenter beleid op het openbaar domein, een geïntegreerde visie op de leidinggebonden
nutssectoren (gas, elektriciteit, water, eventueel ook kabel en riolering). We zoeken naar een
gepaste bovengemeentelijke schaal om de gemeentelijke participaties in deze sectoren te
bundelen.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 6 van 167

We creëren een decretale basis voor de gemeentelijke participaties in de energiesector (ter
vervanging van artikel 180 van de Programmawet van 1994). Tegelijkertijd organiseren we
toezicht op deze participaties door een striktere definiëring van het gemeentelijk belang.
De nieuwe verhoudingen tussen de Vlaamse overheid en de lokale besturen, verankeren we in
een nieuw decreet “lokaal bestuur”, dat in de plaats komt van de bestaande decreten
(Gemeentedecreet, OCMW-decreet en decreet Intergemeentelijke Samenwerking), en dat resulteert
in een verregaande inperking en vereenvoudiging van de bestuurlijke regels, rekening houdend
met de voortschrijdende digitalisering. We versterken daarbij de gemeentelijke democratie, onder
meer door het voorzitterschap van de gemeenteraad in alle gemeenten te laten opnemen door
een gemeenteraadslid zonder uitvoerend mandaat.
We wijzigen de erkenningsprocedure voor de eredienstbesturen. Voortaan vragen we eerst het
advies van de Staatsveiligheid. Als dat positief is winnen we ook het advies van het lokaal
bestuur in.
We slanken de provincies verder af.
De provincies oefenen niet langer persoonsgebonden bevoegdheden uit. De persoonsgebonden
bevoegdheden die hen door sectorale decreten zijn toegewezen (decreet van 6 juli 2012
houdende het stimuleren en subsidiëren van een lokaal sportbeleid, het decreet van 6 juli 2012
houdende de ondersteuning van het lokaal jeugdbeleid en de bepaling van het provinciaal
jeugdbeleid, het decreet van 6 juli 2012 houdende het Vlaams cultureel erfgoedbeleid, decreet
houdende de toekenning van bepaalde bevoegdheden aan de provincies in de aangelegenheden,
vermeld in artikel 5 van de bijzondere wet van 8 augustus 1980 tot hervorming der instellingen)
worden geschrapt.
De provincies oefenen niet langer bovenlokale taken uit en nemen geen gebiedsgerichte
initiatieven meer in de steden met meer dan 200.000 inwoners De provincies zullen de
opbrengsten die hun eigen belastingen genereren in steden met meer dan 200.000 inwoners,
doorstorten aan die steden.
We halveren, rekening houdend met inwonersaantal van elke provincie, het totale aantal
provincieraadsleden en beperken het aantal gedeputeerden tot vier.
We integreren de provinciale opcentiemen op de onroerende voorheffing in de basisheffing en
realiseren hierop een besparing. Met de opbrengst van deze bijkomende basisheffing financieren
we, na aftrek van besparing en van het bedrag dat nodig is ter financiering van de voorheen
door de provincies uitgeoefende persoonsgebonden bevoegdheden die overgenomen worden
door de Vlaamse overheid en door de gemeenten, de dotaties van de Vlaamse overheid aan de
provincies.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 7 van 167

We bevestigen en versterken de coördinerende en bemiddelende rol van de gouverneurs, als
verbindingspersoon tussen de Vlaamse overheid en de lokale besturen.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 8 van 167

II. BESTUURSZAKEN
VOLUIT VOOR DE OVERHEIDSKLANT
We kiezen voor een Vlaamse overheid die luistert, die open staat voor overleg, die oplossingen
aanbiedt, die doet wat ze zegt en zegt wat ze doet, die vertrouwen geeft aan burgers,
ondernemingen, verenigingen en lokale besturen, die uitlegt waarom ze iets doet of niet doet, en
die zich bezig houdt met echte problemen waarvoor ze ook echte oplossingen uitwerkt. We
stimuleren de Vlaamse administratie tot een echte en merkbare mentaliteitswijziging.
We gaan resoluut voor een resultaat- en klantgerichte Vlaamse overheid. De maatschappelijke
verwachtingen leiden tot een oplossingsgerichte en integrale benadering van dienstverlening.
Zowel beleids- als beheersmatig bepalen we onze acties primordiaal in functie van de gewenste
resultaten en maatschappelijke effecten.
“Beter Bestuurlijk Beleid” wordt herdacht, in die zin dat de Vlaamse overheid gaat functioneren
als een holdingstructuur, met operationele entiteiten die een zekere autonomie hebben in hun
dagelijks functioneren, én met een moedermaatschappij (de Vlaamse Regering) die de
gemeenschappelijke dienstverlening bepaalt en beslist door wie ze uitgevoerd wordt.
Binnen elk beleidsdomein wordt door de bevoegde minister, na overleg met de leidend
ambtenaren, een voorzitter aangesteld, die het Managementcomité voorzit. Deze voorzitter moet
iemand zijn die entiteiten kan doen samenwerken en ook de samenwerking met de minister
bevordert. De minister kan desgewenst deelnemen aan de vergaderingen van het
managementcomité, of er zich laten vertegenwoordigen door iemand van zijn kabinet. Wanneer
de minister dit doet, kan dit in de plaats komen van de beleidsraad. Een voorzitterscollege,
waarin de voorzitters van alle beleidsdomein samen komen en dat in de plaats komt van het
College van Ambtenaren-Generaal, neemt organisatorische beslissingen in functie van de
samenwerking tussen de entiteiten, binnen de delegatie gegeven door de Vlaamse Regering.
We kiezen voor een slanke Vlaamse overheid, die betere resultaten levert met minder maar meer
doelgericht ingezette middelen. In elk beleidsdomein waarop de Vlaamse overheid actief is,
wordt tegen 1 januari 2015 een kerntakenplan opgemaakt, dat aangeeft welke van de huidige
activiteiten van de departementen en agentschappen meer en minder essentieel zijn om de
beleidsdoelstellingen te bereiken en de dienstverlening te verzekeren. Elk domein komt daarbij,
na het nodige politiek-ambtelijke overleg, tot een lijst van af te bouwen activiteiten. De middelen
die daardoor vrijkomen, worden deels ingebracht in de noodzakelijke besparingsoperatie, en,
indien mogelijk, deels aangewend om kerntaken te versterken, bijvoorbeeld door
informatiseringstrajecten.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 9 van 167

We laten het aantal personeelsleden in dienst van de Vlaamse overheid verder en significant
dalen door het voeren van een selectief vervangingsbeleid, met blijvende aandacht voor een
kwaliteitsvolle dienstverlening. We verbeteren de interne mobiliteit.
Bovenop de door vorige Vlaamse Regering reeds besliste eerste rationalisatie van de MOD’s
(management-ondersteunende diensten) bij de Vlaamse overheid, realiseren we op basis van een
benchmarking een bijkomende efficiëntieverhoging en een afbouw van het aantal
personeelsleden in MOD-functies. Tegen het einde van de regeerperiode mag het aantal MODfuncties bij de Vlaamse overheid nog maximaal 6% bedragen van het totaal aantal
personeelsleden, zonder dat dit leidt tot een verhoging van het aantal personeelsleden in andere
overhead-functies.
Vanuit een sterke focus op resultaatsgerichtheid, erkennen we onze administratie, zowel op
entiteitsniveau als op overkoepelend niveau, als een cruciale partner in het beleid. Zo’n
partnerschap vergt een dynamisch interactiemodel tussen administratie en regering, alsook een
vertrouwen in de loyauteit en expertise in de administratie. We stellen paal en perk aan de
verkokering van de Vlaamse overheid. Samenwerking tussen de overheidsdiensten onderling en
een intensievere samenwerking tussen de administratie en de regering in functie van gedragen
doelen en oplossingen, wordt de regel. De Vlaamse overheid zal zich beter organiseren om met
één stem te spreken, en daardoor meer duidelijkheid en zekerheid bieden aan burgers,
ondernemingen, lokale besturen en verenigingen. De leidend ambtenaren van de Vlaamse
administratie worden collectief en individueel verantwoordelijk om de naleving hiervan te
bevorderen en te bewaken. We pakken belangrijke en grote projecten aan door tijdelijke
projectorganisaties, met deelname van experten uit de verschillende betrokken entiteiten,
duidelijke aansturingslijnen en voldoende projectmiddelen. We sturen belangrijke uitdagingen die
de ministeriële bevoegdheidsdomeinen overstijgen, aan door politiek-ambtelijke projectgroepen
onder toezicht van ministeriële comités.
We voegen een aantal beleidsdomeinen samen en verminderen het aantal entiteiten en
strategische adviesraden (zie nieuw organogram van de Vlaamse overheid in bijlage).
Door vroeger adviezen in te winnen bijvoorbeeld op basis van conceptnota’s, organiseren we een
meer kwalitatieve dialoog en winnen we snelheid in het besluitvormingsproces. Met groen- en
witboeken zorgen we voor een bredere participatie, ook van het Vlaams Parlement.
We verminderen de planlasten die gepaard gaan met het opstellen en opvolgen van de jaarlijkse
ondernemingsplannen. De management- en beheersovereenkomsten schaffen we, behalve voor
de VRT en De Lijn, af en integreren we in de jaarlijkse of meerjarige ondernemingsplannen die
een operationele vertaling zijn van de doelstellingen in de beleidsbrieven.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 10 van 167

TOEKOMSTGERICHT EN RADICAAL DIGITAAL, ZONDER REGULITIS
We verbeteren de legistieke kwaliteit en de praktische toepasbaarheid van decreten en
uitvoeringsbesluiten in alle domeinen. We hanteren daarbij de stelregel dat regels of decreten die
meer problemen en kosten veroorzaken dan ze problemen oplossen, afgeschaft worden.
We zetten in op een integrale benadering van de beleids- en dienstverleningsprocessen en zetten
hiervoor een grote digitale sprong voorwaarts. Tegen 2020 biedt de Vlaamse overheid alle
administratieve transacties tussen overheid en burgers of lokale besturen of ondernemingen via
digitale kanalen aan. Hierbij benaderen we onze doelgroepen maximaal vanuit een virtueel en
digitaal loket. Door verdere digitalisering vereenvoudigen we de werking van de overheid in de
interactie met haar klanten. In de mate dat dit nog niet het geval is, worden interne en externe
processen gedigitaliseerd en worden papierstromen afgeschaft. Daarbij investeren we verder in
de toepassing van het MAGDA-principe: de overheid vraagt aan burgers en bedrijven geen
gegevens waarover ze al beschikt of die ze uit authentieke gegevensbronnen kan halen, bij welke
overheid ook. We voegen de verschillende bestaande e-government- en informatieondersteunende diensten van de Vlaamse overheid (Corve, AGIV, GDI, VDI, 1700, team
informatiebeleid, meldpunten) samen. Open data zijn de norm bij de Vlaamse overheid en
worden versneld in praktijk gebracht. Bij dit alles respecteren en bewaken we steeds de
persoonlijke levenssfeer van mensen, en hebben we ook voldoende aandacht voor mensen die
nog niet mee zijn met de nieuwe informatietechnologie.
We coördineren een aantal bestaande decreten (decreet bestuurlijk beleid, decreet deugdelijk
bestuur, decreet openbaarheid van bestuur, klachtendecreet, e-governmentdecreet) tot één
Vlaams Bestuursdecreet. Uitgangspunten van dit nieuwe decreet zullen zijn: het recht op
kwaliteitsvolle dienstverlening, en het recht op digitale dienstverlening.
De Vlaamse overheid blijft de kaart van duurzaamheid trekken en wil hierin blijvend een
voorbeeldrol opnemen. Voor de werkomgeving van onze medewerkers gaan we zoveel mogelijk
voor passiefbouw, herbruikbare materialen en hergebruik van afgeschreven toestellen en
materialen, duurzame catering en facilitair beheer en maximale toegankelijkheid. Door verdere
digitalisering stimuleren we plaats- en tijdsonafhankelijk werken voor de medewerkers met een
positief effect op de balans werk-privé. In ons aankoopbeleid willen we grotere stappen zetten
richting volledige duurzaamheid door voor pilootprojecten en innovatief aanbesteden te gaan en
resoluut te kiezen voor oplossingen die de minste impact hebben op het milieu gedurende de
volledige levenscyclus en bovendien sociaal en ethisch verantwoord zijn.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 11 van 167

ENTHOUSIASTE MEDEWERKERS DOOR EEN MODERN HR-BELEID
We voeren het tijdens de vorige regeerperiode goedgekeurde sleutelproject “Modern HR-beleid”
verder uit. We zetten in op een personeelsbeleid dat oog heeft voor een correcte verloning
(gebaseerd op functieweging binnen budgettaire mogelijkheden en i.s.m. vakorganisaties) en een
goede verhouding tussen werk en privéleven. We bieden meer mogelijkheden om op basis van
elders verworven competenties (EVC) in de organisatie binnen te komen. We rationaliseren de
bestaande verlofregelingen bij de Vlaamse overheid. Op vlak van diversiteit maken we werk van
ambitieuze, maar haalbare streefcijfers tegen 2020. Voor personen van allochtone afkomst
wijzigen we de definitie door deze voortaan te koppelen aan de Belgische nationaliteit (i.p.v. de
nationaliteit van de EU-15), en trekken we het streefcijfer op tot 10%. Voor vrouwen in top- en
middenkader trekken we het streefcijfer op tot 40%. Voor personen met een arbeidshandicap
behouden we het huidige streefcijfer van 3%, maar doen we verhoogde inspanningen om dit
percentage effectief te bereiken.
In overleg met de vakorganisaties werken we aan een eenvormig statuut voor alle
personeelsleden van de Vlaamse overheid, alsook aan de uitbouw van een tweede pensioenpijler
voor contractuele medewerkers.
In overleg met de vakbonden maken we het mogelijk dat de diensten en agentschappen van de
Vlaamse overheid een beroep doen op uitzendarbeid, onder dezelfde voorwaarden als
ondernemingen in de privésector.
We waken erover dat dienstverlening van de Vlaamse overheid aan de burgers neutraal is en als
neutraal ervaren wordt. De leidend ambtenaren zorgen ervoor dat vooral de ambtenaren die in
contact staan met het publiek, aan deze vereiste beantwoorden.

VLAAMSE JUSTITIE 1.0
We zorgen ervoor dat de Dienst van de Vlaamse bestuursrechtscolleges zo snel mogelijk
operationeel is. We volgen de werking van de bestuursrechtscolleges nauw op, met het oog op
een snelle en efficiënte rechtsbedeling. We treffen de nodige maatregelen opdat de
bestuursrechtscolleges zo snel mogelijk het instrument van de bestuurlijke lus kunnen toepassen.
We duiden binnen de Vlaamse Regering een minister aan die, in nauw overleg met zijn collega’s
bevoegd voor de betrokken materies, verantwoordelijk wordt voor het uitoefenen van het
positief injunctierecht en voor het vertegenwoordigen van de Vlaamse Regering in het College
van Procureurs-Generaal. We vertalen de beleidsprioriteiten van de Vlaamse Regering zo snel
mogelijk in richtlijnen voor het strafrechtelijk beleid.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 12 van 167

We zorgen, op initiatief van de minister die ook verantwoordelijk is voor het uitoefenen van het
positief injunctierecht, voor een efficiëntieverhoging bij, en meer samenwerking en afstemming
tussen alle diensten die als taak hebben om Vlaamse regelgeving te handhaven en overtredingen
te beteugelen. We stroomlijnen de procedures in de bestaande Vlaamse handhavingsregelingen.

OVERHEIDSPATRIMONIUM ALS TROEF
We voeren als Vlaamse overheid een pro-actief en centraal aangestuurd vastgoedbeleid.
Entiteiten van de Vlaamse overheid werken met elkaar en met lokale besturen samen om
overheidseigendommen te gebruiken en te ontwikkelen. Door zelf initiatief te nemen wordt de
waarde van het overheidsvastgoed beter gevaloriseerd en aangewend voor maatschappelijke
behoeften, ook als gekozen wordt voor publiek-private samenwerking.
We werken een Onteigeningsdecreet uit, ter vervanging van de wetten van 1835 en 1962, met
eenvoudige en rechtszekere procedures, en met oog voor de belangen van zowel de
onteigenende overheden als zij die onteigend worden. Het Dijkendecreet blijft daarbij behouden.
We erkennen het recht van particulieren om, binnen een redelijke termijn, zelf sommige
maatschappelijke doelstellingen (bijvoorbeeld de realisatie van woongelegenheden of bouwrijpe
industrieterreinen), te realiseren en zo onteigening te vermijden. We maken een administratief
rechtscollege dat deel uitmaakt van de Dienst van de Vlaamse bestuursrechtscolleges bevoegd
om betwistingen inzake onteigeningen snel en correct te beslechten.
We voegen de aankoopcomités samen met de dienst Vastgoedakten van de Vlaamse overheid, en
doen stelselmatig meer een beroep op zelfstandige schatters, landmeters en notarissen. Alle
vastgoedtransacties van en schattingen over eigendommen van overheden houden we bij in een
authentieke, raadpleegbare databank.
Na het aflopen van het mandaat van de huidige Vlaams Bouwmeester, richten we een
Bouwmeestercollege met een adviserende rol op bij het departement Ruimtelijke Ordening. Het
bestaat uit een vijftal parttime expert-architecten met een tijdelijk mandaat en (gedeeltelijk) mee
gekozen door het architecturale middenveld. Elk lid van het college kan advies verlenen bij
projecten van de Vlaamse overheid en bij lokale besturen. De voorzitter van het
Bouwmeestercollege draagt de titel van Vlaams Bouwmeester. We herbekijken de instrumenten
en het team van de Vlaams Bouwmeester in functie van de nieuwe opdracht onder het
departement Ruimtelijke Ordening. We blijven de lokale besturen ondersteunen en adviseren bij
het voeren van een beleid gericht op ruimtelijke en architecturale kwaliteit.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 13 van 167

III. BRUSSEL
Vlaanderen blijft resoluut kiezen voor zijn hoofdstad, Brussel en wil de band tussen Brussel en
Vlaanderen verder versterken. De Vlaamse Gemeenschap blijft investeren in infrastructuur en
dienstverlening ten behoeve van de Brusselaars. We blijven daarbij de Brusselnorm hanteren, wat
betekent dat de Vlaamse Gemeenschap voor haar beleid in Brussel 30% van de Brusselse
bevolking als haar doelgroep beschouwt en dat 5% van de middelen die besteed worden voor
gemeenschapsbevoegdheden aangewend worden voor beleid in en voor Brussel. In het bijzonder
hebben we oog voor voorzieningen voor kinderopvang, gezondheidszorg, thuiszorg en
woonzorg. Jaarlijks bekijken we, aan de hand van een rapport van de bestaande ambtelijke Task
Force Brussel, met de hele Vlaamse Regering hoe het staat met de toepassing van de
Brusselnorm, en welke maatregelen we desgevallend nemen om bij te sturen waar nodig.
We kiezen voor een correcte toepassing van de “Brusseltoets” als beleidsinstrument, dat gebruikt
wordt om alle Vlaamse regelgeving te toetsen op de toepasbaarheid in Brussel en op de band
van Brussel met Vlaanderen. Indien uit deze toets blijkt dat dit nodig is, worden decreten of
regelgeving aangevuld met “Brussel-paragrafen”.
Het Brusselbeleid moet een overlegd en geïntegreerd beleid zijn. In dat opzicht is de relatie
tussen de Vlaamse Gemeenschap en de Vlaamse gemeenschapscommissie (VGC) essentieel. Deze
laatste is een belangrijke partner in het beleid van en voor Brussel, een internationale stad met
hoofdstedelijke functies. We gaan daarbij uit van een partnerschap tussen de Vlaamse
Gemeenschap en de VGC, met duidelijke aansturingslijnen en klare taakafspraken. De Vlaamse
minister bevoegd voor Brussel zal systematisch en conform de wet op de Brusselse Instellingen
deelnemen aan de vergaderingen van het VGC-college en het GGC-college, en zal telkens een
vertegenwoordiger afvaardigen naar beleidsvoorbereidende vergaderingen. We nodigen het
Vlaams Parlement uit om regelmatig gemeenschappelijke vergaderingen te organiseren van de
Commissie-Brussel met de Raad van de Vlaamse Gemeenschapscommissie. We gaan ook in
dialoog met de Brusselse lokale besturen, en benutten concrete mogelijkheden die zich
aandienen om met hen samen te werken.
We wenden de middelen uit het Brusselfonds binnen de door de Vlaamse Regering bepaalde
prioriteiten en in alle transparantie aan om de Nederlandstalige voorzieningen in Brussel te
versterken en om zinvolle proefprojecten te ondersteunen.
Aansluitend bij het Vlaams merkenbeleid en het bestaande logo voor het Nederlandstalig
onderwijs in Brussel, ontwerpen en lanceren we in overleg met de VGC één herkenbaar logo voor
de Vlaamse instellingen (cultuur, welzijn…) in Brussel, dat symbool staat voor het kwaliteitsvol en
open aanbod van de Vlaamse Gemeenschap in Brussel. We voeren met Muntpunt een
sensibiliseringscampagne om te tonen wat de Vlaamse Gemeenschap in Brussel te bieden heeft.
Samen met de Vlaamse Gemeenschapscommissie schakelen we zo veel mogelijk de Vlaamse

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 14 van 167

instellingen en voorzieningen in Brussel in één keten, die naar elkaar doorverwijzen en elkaar
promoten bij hun publiek. In dit kader installeren we buitendiensten van WVG in Brussel.
Muntpunt is niet alleen een bibliotheek, maar ook een ontmoetingsplaats van Vlamingen in de
hoofdstad. Het wordt het venster van Vlaanderen in Brussel. We komen de engagementen die
zijn opgenomen in het samenwerkingsakkoord over Muntpunt consequent na, en verwachten
hetzelfde van de Vlaamse Gemeenschapscommissie. We geven Muntpunt alle kansen om zijn rol
als belevingsbibliotheek, informatie- en communicatiecentrum en cultureel onthaalcentrum waar
te maken. We zorgen ervoor dat Muntpunt zijn opdracht waarmaakt om een fysiek en virtueel
loket te ontwikkelen voor het verstrekken van informatie over cultuur en vrije tijd, onderwijs en
vorming, welzijn en gezondheid, werken en wonen in Brussel. Om Muntpunt toe te laten deze
opdracht waar te maken, wordt werk gemaakt van een informatiearchitectuur, gevoed door een
databank en door nauwe samenwerking met de betrokken stakeholders.
We zorgen voor een aangepast drietalig (Nederlands, Frans, Engels) onthaalbeleid voor expats in
Brussel. We geven Muntpunt de opdracht om dit in de praktijk te brengen. Meer in het algemeen
wordt gebruik gemaakt van de mogelijkheden van Brussel met zijn hoge concentratie van
internationale en Europese organisaties, journalisten, opiniemakers, enz. om Vlaanderen
internationaal te profileren.
We blijven investeren in het Brusselse toerisme. Onder meer de vernieuwing en uitbreiding van
de jeugdherberg Bruegel in het hartje van de stad wordt doorgezet. We blijven Brussel als
toeristische topbestemming promoten in het buitenland, als kunststad samen met Antwerpen,
Brugge, Gent, Mechelen en Leuven. We promoten in het buitenland het merk “Brussel(s)” en
koppelen het consequent aan het merk “Vlaanderen/Flanders”.
De door de Vlaamse overheid bestuurde en mee-bestuurde culturele instellingen (Muntpunt,
Ancienne Belgique, Kaaitheater, KVS, Beursschouwburg, …) tonen zich herkenbaar als Vlaamse
instellingen in Brussel en maken zich kenbaar als ambassadeurs van het Vlaamse cultureel beleid.
Ze bedden zich ook in de ruime Vlaamse gemeenschap te Brussel in, en werken daarbij
structureel samen met andere Nederlandstalige actoren uit bijvoorbeeld het onderwijs en de
socio-culturele sector.
We blijven voldoende middelen inzetten voor inburgering in Brussel en voor toeleiding naar
lessen Nederlands. We vragen het nieuwe Agentschap Integratie en Inburgering om bijzondere
aandacht te besteden aan inburgering en integratie in Brussel. We blijven ijveren voor de
invoering van verplichte inburgering in Brussel, zoals dit al jarenlang succesvol wordt toegepast
in het Vlaamse Gewest. We willen daarover zo snel als mogelijk een samenwerkingsakkoord
sluiten. Zodra dit het geval is zullen we als Vlaamse Gemeenschap ook extra investeren in
inburgering in Brussel.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 15 van 167

Door het voeren van een taalpromotiebeleid en het voorzien van een voldoende aanbod
Nederlands Tweede Taal, stimuleren we de kennis en het gebruik van het Nederlands in Brussel.
Met verenigingen die we ondersteunen maken we klare afspraken over het gebruik van en
communicatie in het Nederlands. Doel is om te komen tot een echte en doorleefde tweetaligheid
in Brussel.
We zullen de naleving van de taalwetgeving in Brussel actief opvolgen, en ondersteuning bieden
aan burgers die het slachtoffer zijn van taalwantoestanden in Brussel, in het bijzonder in de
ziekenhuizen, in de welzijnsvoorzieningen (in het bijzonder de voorzieningen erkend door de
Gemeenschappelijke Gemeenschapscommissie), bij de politie, bij de brandweerdiensten, en bij de
lokale besturen. We gebruiken daarvoor onder meer de dienstverlening van het Steunpunt
Taalwetwijzer en het Vlaams Meldpunt taalklachten in de Brusselse ziekenhuizen.
Ook in Brussel maken we werk van een voldoende capaciteitsuitbreiding voor het kleuter- en
leerplichtonderwijs zodat gezinnen die zich naar de Vlaamse Gemeenschap richten ook effectief
een plaats vinden voor hun kind, en rekenen erop dat de Franse Gemeenschap een evenwaardige
inspanning doet en gaan daartoe in overleg.
We werken een gecoördineerd welzijns- en gezondheidszorgbeleid voor Brussel uit, in overleg
met alle relevante partners.
Ter gelegenheid van de Vlaamse feestdag organiseren we jaarlijks een breed toegankelijke 11-juliviering op de Brusselse Grote Markt, een Vlaams volksfeest met maximale zichtbaarheid in de
media.
We onderzoeken de mogelijkheid van het oprichten van een Vlaams sportcentrum in Brussel. We
stimuleren en ondersteunen de Vlaams-Brusselse sportverenigingen.
We willen in bilateraal overleg gaan met de regering van het Brussels Hoofdstedelijk Gewest en
desgevallend van het Waals Gewest over dossiers met betrekking tot onder meer mobiliteit, werk
en ruimtelijke ordening die de beide gewesten aanbelangen, en samenwerken om concrete
uitdagingen die zich ter zake stellen aan te pakken.
De Vlaamse Regering engageert zich om mee te werken aan de spoedige renovatie van het
Koninklijk Muziekconservatorium te Brussel. Deze renovatie zal gebeuren overeenkomstig de
voorwaarden die hiervoor zijn onderhandeld tussen de Vlaamse Gemeenschap, de Franse
Gemeenschap en de Federale Overheid.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 16 van 167

IV. VLAAMSE RAND
We voeren een sterk beleid voor het leefbaar en groen houden van de 19 gemeenten van de
Vlaamse Rand, en bij uitbreiding de gemeenten van de ruime Rand-regio, die geconfronteerd
worden met ontnederlandsing , internationalisering en verstedelijkingsdruk met gevolgen voor
de grond- en woonprijzen, mobiliteitsproblemen, bijzondere noden op het vlak van onderwijs,
kinderopvang, sociale en welzijns-voorzieningen, enz. Het behoud van het Nederlandstalig en
groene karakter van de streek en de openheid voor wie als anderstalige in de Rand komt wonen
en zich er wil integreren, zijn daarbij de uitgangspunten. We smeden een hechte coalitie om deze
ambitie te realiseren, in de eerste plaats met de gemeentebesturen in de Vlaamse Rand. We
richten ons echter ook op de Rand-regio gemeenten, die zich verenigd hebben in het
Toekomstforum Halle-Vilvoorde. Vanuit het plattelandsbeleid wordt voldoende aandacht besteed
aan de leefbaarheid van delen van de Rand die een plattelandskarakter hebben en moeten
behouden.
Alle actoren worden betrokken bij een globaal, geïntegreerd beleid voor de inwoners van de
Vlaamse Rand, met name de provincie Vlaams-Brabant, de vzw De Rand, de gemeenschapscentra,
de gemeentebesturen, de sociaal-culturele verenigingen, enz.
In het geïntegreerd beleid voor de inwoners van de Vlaamse Rand worden de inspanningen
verder gezet op het vlak van onderwijs, arbeidsbemiddeling en trajectbegeleiding van
werkzoekenden, taalonderwijs, versterking van aanbod van welzijns- en
gezondheidsvoorzieningen.
We blijven samenwerken met Ring TV, om de hele bevolking te betrekken bij het culturele,
politieke en maatschappelijke gebeuren in de Vlaamse Rand.
We voeren een actief en open onthaal- en communicatiebeleid, gericht op de anderstaligen.
Daartoe wordt nauw samengewerkt met alle actoren in de Rand en met de plaatselijke besturen.
We houden vast aan het territorialiteitsbeginsel en aan de status van het Nederlands als
bestuurstaal, ook in de faciliteitengemeenten. We treden kordaat op wanneer we vaststellen dat
gemeentebesturen of mandatarissen de taalwetgeving overtreden. We blijven de principes die
aan de basis liggen van de omzendbrieven van de Vlaamse Regering hanteren bij de
communicatie van de overheden met de inwoners in de faciliteitengemeenten: deze gemeenten
behoren onverkort tot het Nederlandse taalgebied, en Franstaligen moeten er de taalfaciliteiten
waar ze wettelijk recht op hebben uitdrukkelijk aanvragen.
Op basis van onze bevoegdheden om het taalgebruik in bestuurszaken te regelen treffen we een
decretale regeling voor het taalgebruik bij de opmaak van notariële akten.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 17 van 167

We ratificeren het Minderhedenverdrag niet.
We breiden de mogelijkheden om in de hele Vlaamse Rand Nederlands als tweede taal te leren
uit, volgen voortdurend op of het aanbod afgestemd is op de vraag en de behoeften, en
vermijden dat er wachtlijsten ontstaan.
We zorgen ervoor dat de vzw De Rand en het agentschap Integratie en Inburgering in goede
samenwerking een krachtig en vernieuwend taalpromotiebeleid voeren, waarvan het bereik en
de resultaten voortdurend opgevolgd worden. We zetten de resultaten van de eerste
Taalbarometer Vlaamse Rand om in beleidsconclusies met concrete maatregelen voor het
taalbeleid en taalpromotiebeleid in de Rand.
We versterken de inspanningen om vraag en aanbod op de arbeidsmarkt in de Vlaamse Rand op
elkaar af te stemmen, onder meer door de kennis van het Nederlands bij werkzoekenden te
stimuleren, en door een nog betere uitwisseling van vacatures met de andere gewesten. Wie een
opleiding Nederlands weigert, wordt gesanctioneerd zoals bij een weigering van een andere
opleiding.
Wanneer gemeentebesturen in de faciliteitengemeenten geen of onvoldoende initiatieven nemen
voor de ondersteuning van het Nederlandstalig cultuur-, sport- en jeugdaanbod, treden we met
de vzw De Rand plaatsvervangend op.
Alle voorzieningen en diensten die onder de toepassing vallen van het kwaliteitsdecreet,
organiseren zich zo dat de patiënt of cliënt erop kan rekenen dat de dienstverlening in het
Nederlands wordt verzekerd. In het handhavingsbeleid wordt nauwgezet toegezien op het
respecteren van deze essentiële kwaliteitseis.
We zetten het flankerend beleid verder dat werd goedgekeurd samen met het GRUP ‘Afbakening
Vlaams Strategisch Gebied’ rond Brussel. We zetten in dat verband in het bijzonder in op de
realisatie van meer toegankelijk groen (parken, bossen, toegankelijke natuurgebieden, …) in de
Vlaamse Rand. Tegen het einde van de regeerperiode moet er 1000 hectare bijkomend
toegankelijk groen gerealiseerd zijn. We zorgen voor een nauwe opvolging van dit flankerend
beleid in het coördinatieplatform onder voorzitterschap van de gouverneur van Vlaams Brabant,
en vragen de gouverneur om hierover regelmatig verslag uit te brengen bij de Vlaamse Regering
en eventuele knelpunten bij de voortgang ervan te signaleren. We bekijken aan de hand hiervan
minstens een keer per jaar met de hele Vlaamse Regering hoe de situatie evolueert en welke
bijsturingen er moeten gebeuren, en brengen hierover verslag uit bij het Vlaams Parlement.
We zetten het START-project verder, vanuit het uitgangspunt dat de luchthaven een belangrijke
groei- en banenmotor is en moet blijven. We bundelen het overleg dat plaats vindt in het STARTplatform met het overleg in het coördinatieplatform VSGB.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 18 van 167

We voeren het tijdens de vorige regeerperiode goedgekeurde planprogramma landinrichting voor
de Vlaamse Rand uit, en trekken er de nodige middelen voor uit.
We nemen initiatieven om betaalbaar wonen voor inwoners van de Rand mogelijk te maken, en
verdringing tegen te gaan. We blijven de nodige rechtszekere maatregelen nemen die voorrang
geven aan kandidaat-kopers en –huurders die reeds een band hebben met de streek.
De Vlaamse Regering komt haar engagement na wat betreft de overdracht van de bevoegdheid
inzake het voeren van een specifiek grond- en woonbeleid voor Vlaams-Brabant aan de provincie
Vlaams-Brabant en neemt daartoe de nodige uitvoerings- en opvolgingsmaatregelen, waaronder
de installatie van het Vlaams Financieringsfonds voor Grond- en Woonbeleid voor VlaamsBrabant.
We pakken de achterstand aan die de Vlaamse Rand heeft inzake welzijns- en
gezondheidsaanbod. Met een nieuw instrument ‘Vlabzorginvest’ zorgen we ervoor dat gronden
om nieuwe zorginitiatieven te realiseren beschikbaar komen, en het nodige kapitaal kan
vrijgemaakt worden.
We versterken het aanbod om de taalachterstand van anderstalige kinderen en hun ouders in de
scholen in de Rand weg te werken.
We pakken de mobiliteitsproblemen in de Vlaamse Rand ten gronde aan. Om het verkeer
opnieuw vlot te krijgen worden de nodige openbare werken uitgevoerd. We investeren zowel in
wegenwerken en fietsinfrastructuur als in openbaar vervoer.
We willen in bilateraal overleg gaan met de regering van het Brussels Hoofdstedelijk Gewest over
dossiers met betrekking tot onder meer mobiliteit, werk en ruimtelijke ordening die de beide
gewesten aanbelangen, en samenwerken om concrete uitdagingen die zich ter zake stellen aan te
pakken.
We geven alle kansen aan het nieuwe Gordelfestival, als sportief gezinsevenement dat de
Vlaamse Rand in al zijn (ook toeristische) positieve aspecten in de kijker zet. De focus van het
Gordelfestival zal bij de volgende edities ervan meer dan ooit het Nederlandstalig en het groene
karakter van de Vlaamse Rand zijn. Het Gordelfestival zet in op een zo groot mogelijke
betrokkenheid van de gemeenten.
We investeren verder in de culturele infrastructuur in de Rand. We onderzoeken de haalbaarheid
van de realisatie, samen met publieke en private partners, van een bijkomend cultureel centrum
met bovenlokale uitstraling in de zuidrand, en van de realisatie van bijkomende
sportinfrastructuur in de Vlaamse Rand.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 19 van 167

We investeren in de toeristische ontwikkeling van de Vlaamse Rand, onder meer door gerichte
investeringen in de ontsluiting van domeinen die de Vlaamse overheid beheert, zoals het kasteel
van Gaasbeek, de Plantentuin van Meise en het Zoniënwoud.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 20 van 167

V. ECONOMIE EN INNOVATIE
VISIE
Om de duurzame economische groei en de welvaart in Vlaanderen te bestendigen, versterken we
innovatie en ondernemerschap als de economische grondstroom in Vlaanderen. We willen
uitmunten als kennisgedreven groeiregio. Innovatie en ondernemerschap moeten een dynamiek
opleveren van groei en jobcreatie in een internationaal competitieve omgeving. Innovatie en
ondernemerschap zijn bij uitstek de hefbomen voor duurzame oplossingen voor grote
maatschappelijke uitdagingen op het vlak van o.m. leefmilieu, energie, zorg en inclusie. Dit
economisch- en innovatiebeleid wil nieuwe toekomstgerichte economische activiteiten
ontwikkelen en bestaande activiteiten versterken. Het is een beleid van ‘backing winners’ of
potentiële winnaars en niet van krampachtig (met overheidssteun) vasthouden aan de economie
van het verleden.
Wie een eigen zaak begint of een onderneming leidt, steekt de nek uit en neemt
verantwoordelijkheid. Dat willen wij belonen en ondersteunen, want ondernemen creëert
toegevoegde waarde en werkgelegenheid, zorgt voor inkomen en winst, en schept zo welvaart
én welzijn. De overheid moet het signaal geven dat ze ondernemen en ondernemers waardeert:
door bij jongeren ondernemingszin aan te kweken, door beginnende ondernemers en
zelfstandigen te steunen en zich bedrijfsvriendelijk te gedragen en door zo weinig mogelijk
administratieve lasten op de schouders van zelfstandigen en ondernemers te leggen.
Daarom zetten we tijdens deze regeerperiode resoluut in op de volgende drie uitgangspunten:
•

•

Een vraaggericht en marktgedreven overheidsbeleid op vlak van Economie en Innovatie dat
vertrouwen wekt, ondernemen waardeert en stimuleert en rechtszekerheid biedt om in
Vlaanderen succesvol te ondernemen en welvaart en werkgelegenheid te genereren;
Een vereenvoudiging en rationalisatie van structuren en instrumenten met snellere en
eenvoudigere procedures, meer transparantie en klantvriendelijkheid en een duidelijke
eenloketfunctie;

Een grotere focus op bedrijfsgericht innoveren en valoriseren, sterke kennisinstellingen met
excellent onderzoek en een groeipad voor de 3%-norm voor O&O waarbij we streven naar
1% overheidsuitgaven tegen 2020.
Om dit slagkrachtig beleid vorm te geven, passen we de principes van klantgerichtheid en
efficiënt bestuur toe. Overheidsinstanties positioneren we duidelijk en richten we efficiënt in. We
verlagen de drempels voor bedrijven naar informatie en overheidssteun en vereenvoudigen de
instrumentenmix voor meer doelgerichtheid met minder rompslomp. We gaan voor minder
apparaat. We erkennen de meerwaarde van partnerschappen en projectwerking maar we

•

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 21 van 167

stroomlijnen intermediaire structuren en we dringen versnippering terug. Vanuit het
economisch- en innovatiebeleid stimuleren we ook andere beleidsdomeinen naar meer
ondernemingsgerichtheid en valorisatie van innovatie. Het samengevoegd Agentschap
Ondernemen en IWT richten we in als het uniek ondernemingsloket, het frontoffice van de
Vlaamse overheid waar de ondernemer met al zijn vragen terecht kan.
We rekenen erop dat elk beleidsniveau (zowel federaal als lokale besturen) verantwoordelijkheid
neemt voor het creëren van een gunstig ondernemingsklimaat. In het bijzonder voor wat betreft
de kostencompetitiviteit moet een krachtig federaal beleid gevoerd worden voor o.a. het
verlagen van loon- en energiekosten.
We zetten de overheidsmiddelen voor economie en innovatie zo efficiënt mogelijk in om een
maximaal hefboomeffect en valorisatie en vermarkting te bewerkstelligen. De innovatiemiddelen
worden ingezet op basis van het excellentieprincipe. Elke overheidseuro die in O&O wordt
geïnvesteerd, moet zorgen voor een multiplicatoreffect waarbij private investeringen in O&O
worden aangetrokken. De vermarkting, valorisatie en commercialisatie van onderzoek en
innovatie versterken ons economisch weefsel. Het economisch- en innovatiebeleid wordt daarom
resoluut gericht op de transformatie van het industrieel weefsel en de groei van Vlaamse KMO’s.
We hanteren gekwantificeerde en gedragen langetermijndoelstellingen die internationaal
vergelijkbaar zijn als kompas voor het beleid. De engagementen in het kader van het Vlaams
HervormingsProgramma Europa 2020 en het Pact 2020 blijven we daarom nastreven. De
indicatoren actualiseren we i.f.v. gewijzigde externe omstandigheden na overleg met de SERV en
de Verenigde Verenigingen.
We bouwen verder op verworvenheden van ‘Vlaanderen in Actie’, dragen de goede praktijken en
succesverhalen van de afgelopen regeerperiode verder uit en voeren een langetermijnbeleid om
de noodzakelijke transities in onze samenleving, zoals o.m. in de industrie, de omgang met
materialen en energie, mobiliteit en zorg, te versnellen. Dit vereist systeeminnovaties waarbij we
de inbreng van maatschappelijk stakeholders (sociale partners, ondernemerswereld, innovatieve
spelers, breder middenveld,…) valoriseren. Dit vraagt ook samenwerking tussen ministers en over
beleidsdomeinen en –niveaus heen, toegewezen middelen en een slagkrachtig
transitiemanagement. Voor de geselecteerde transities voorzien we ook een eigen begroting en
per transitie één verantwoordelijk minister. De Vlaamse Regering zal hiervoor een transversale
beleidsnota opstellen waarbij de roadmap voor de realisatie van de transities naar 2040 wordt
uitgetekend.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 22 van 167

NIEUW INDUSTRIEEL ONDERNEMEN EN CLUSTERBELEID
Doelstellingen
De Vlaamse Regering wenst het nieuw industrieel ondernemen als ambitieus en mobiliserend
project verder te ontwikkelen. Via een gericht clusterbeleid dat ondernemersgedreven is
(entrepreneurial discovery) versnellen we de transformatie van ons economisch weefsel en
versterken we het kennisgedreven karakter van de economie. We maken duidelijke keuzes voor
specifieke sectoren en clusters die aansluiten bij de sterkten van de Vlaamse industrie en de
kennisinstellingen en waarmee we internationaal het verschil kunnen maken. We voorzien
hiervoor instrumenten binnen het economisch- en innovatiebeleid en ook een gepast flankerend
beleid voor een flexibele arbeidsmarkt, snelle en eenvoudige procedures en gerichte
investeringen in infrastructuren. Het clusterbeleid is de hefboom om de innovatieparadox in
Vlaanderen aan te pakken en meer in te zetten op vermarkting van innovatie.
Concrete acties
•

•

•

•

•

De basis van het industriebeleid is een realistisch groeipad voor O&O. Bijkomende middelen
zetten we evenwichtig in op gericht en niet-gericht onderzoek. Het gericht innovatiebeleid
definiëren we als primair industrieel. Het blijft de ambitie om tegen 2020 de 3%-norm voor
O&O te behalen, daarom streven we naar 1% overheidsuitgaven
Vanuit een slimme specialisatiestrategie zullen we een programmatorische en
resultaatgerichte aanpak voor innovatie en vermarkting te ontwikkelen; dit is ook de basis
om het innovatielandschap te rationaliseren.
We ondersteunen de verdere ontwikkeling van de SOC’s (Imec, VITO, VIB, iMinds, slimme
maakindustrie)en zetten hen meer aan tot valorisatie en samenwerking met het
bedrijfsleven. We implementeren Strategische InnovatiePlatformen (SIP) die kunnen
evolueren naar Strategsiche OnderzoeksCentra voor duurzame chemie (FISCH) en voor de
agro-voedingsnijverheid We ontwikkelen ook verder de relevante transities m.b.t. energie,
zorginnovatie (Flanders’ Care) en duurzame materialen. We zorgen ook voor een structurele
betrokkenheid van vakministers hierbij zodat een beleidsdomeinoverschrijdende werking
wordt gerealiseerd.
We sluiten clusterpacten met partners die zich groeperen rond innovatieve waardeketens.
Deze partners werken samen in een triple helix of gouden driehoek met bedrijven,
kenniscentra en de overheid. Binnen deze clusterpacten maken we afspraken over een lange
termijnstrategie, wederzijdse inspanningen op het vlak van O&O, internationalisering,
valorisatie en kennisdeling en diffusie naar KMO’s. Clusters moeten ook zorgen voor een
triple leverage voor de realisatie van de 3%-norm waarbij financiering in het kader van het
clusterpact ook aanleiding geeft tot bottom-up onderzoeksfinanciering op initiatief van de
partners en het aanwenden van EU-middelen in het kader van Horizon 2020.
We verlengen, binnen de mogelijkheden van de O&O&I-verordening, het steuntraject naar
ontwikkelingen dichter bij de markt (zoals demo’s, pilootinstallaties, proeftuinen en proof of

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 23 van 167

•
•

•

•

•

•

•

•

concept). We focussen ook de economische steun op de doelstelling om innovatie beter te
vermarkten. We bekijken bovendien de mogelijkheden om middelen voor economisch beleid
meer te focussen op O&O.
We verhogen de slaagkansen voor projecten en mandaten bij IWT. We verbeteren de
doorlooptijd voor IWT-dossiers en maken de procedures eenvoudiger en transparanter.
We zorgen voor een ‘strategische innovatiesteun’ (naast Strategische TransformatieSteun en
STRategische EcologieSteun) ter ondersteuning van de focusstrategie van FIT om gericht
buitenlandse investeringen aan te trekken.
We ontwikkelen een beleid inzake digitale infrastructuren en netwerken. Hiermee zorgen we
ervoor dat Vlaanderen de opportuniteiten van o.a. Internet of Things, the cloud en big data
industrieel kan valoriseren en bereiden we de zgn. vierde industriële revolutie (industrie 4.0)
voor. We ondersteunen de verankering van de chemiesector door o.a. samen te werken met
Nederland en Noordrein-Westfalen, (indirecte) carbon leakage te vermijden door
bedrijfskosten te compenseren en de realisatie van de Bluechem-incubator als EFRO-project.
We stimuleren ook de ontwikkeling van de farma- en lifescience sector.
Een daadkrachtige implementatie en opvolging van SALK is essentieel om de beoogde
resultaten te behalen. We evalueren SALK medio 2015 en houden de focus gericht op het
aantrekken van nieuwe projecten die werkgelegenheid opleveren in de private sector,
economische groei en ondernemerschap. We zorgen bovendien voor een sterke regie op het
terrein.
We ondersteunen verder de reconversie van de Opelterreinen als ‘TechCity Antwerp’,
implementeren de besliste federale steunzones rond Genk en Turnhout en houden de optie
open om elders in Vlaanderen nog twee steunzones aan te duiden.
Om onze regio uit te bouwen tot een innovatieve mobiele logistieke groeipool stemmen we
de verschillende ondersteunende initiatieven inzake duurzame logistiek en mobiliteit nog
sterker op elkaar af. We zorgen voor een geïntegreerd ondersteunings-, onderzoeks- en
kennisbeleid door de oprichting van een SIP die kan evolueren naar een SOC. Gelet op het
beleidskader voor de SIP’s spelen naast de universiteiten ook het VIM (Vlaams Instituut voor
Mobiliteit) en het VIL (Vlaams Instituut voor de Logistiek) spelen hierin een essentiële rol.
Beide organisaties werken hiervoor doelgericht samen. Ze stimuleren, ontwikkelen en testen
vernieuwende mobiliteits- en logistieke concepten uit, met als doel de realisatie van
duurzame multimodale logistieke vervoersstromen. Op die manier wordt het specifieke
kennisaanbod ontwikkeld, geïmplementeerd en verspreid samen met alle bedrijven actief in
de logistieke en transportsector.
Als onafhankelijk klankbord bij dit beleid waarderen we de rol van de industrieraad op. We
zorgen voor een zuivere samenstelling met enkel industriëlen en duidelijke positionering
t.a.v. de strategische adviesraden.
We wensen internationaal een voortrekkersrol op te nemen en de EU-agenda te beïnvloeden
via het Vanguard Initiative en de EU-raad voor concurrentievermogen. We spelen meer in op

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 24 van 167

internationale initiatieven en Europese onderzoeksprogramma’s. Voor goede industriële
projecten die wegens grote Europese of internationale concurrentie niet aan bod kunnen
komen, maken we financiering op Vlaams niveau mogelijk, met minimale bijkomende
administratieve rompslomp.

KMO-GERICHT INNOVATIEBELEID
Doelstellingen
Industriële vernieuwing zal in belangrijke mate gebeuren door nieuwe en jonge Vlaamse
bedrijven. Daarom hoort het innovatiebeleid in het bijzonder KMO’s te begunstigen. We willen de
achterstand op het vlak van innovatie bij KMO’s aanpakken, hen meer begeleiden en een betere
toegang geven tot het overheidsinstrumentarium. Zo zorgen we voor een grotere betrokkenheid
van KMO’s bij financiële innovatiesteun. Het ontketenen van het innovatiepotentieel in het brede
KMO-weefsel biedt immers grote economische opportuniteiten.
Concrete acties
We realiseren een doorbraak in de betrokkenheid van KMO’s bij het innovatiebeleid en de
middelen die naar KMO’s gaan met zeer laagdrempelige projectsteun op KMO-maat (o.a. voor
haalbaarheidsstudies, projecten, intellectuele eigendom en onderzoeksinfrastructuur). We
schenken daarbij ook specifieke aandacht aan onze familiebedrijven en stellen de
ondersteuningsinstrumenten zoveel mogelijk open voor de zelfstandige kleinhandel, vrije
beroepen, zorgberoepen en KMO’s.
•

•

We versterken de spillovereffecten van innovatie in internationale grote ondernemingen. We
ontwikkelen daarvoor een innovatie-instrument dat de samenwerking tussen deze
ondernemingen en KMO’s stimuleert en bijdraagt aan een meer evenwichtige verdeling van
de publieke onderzoeksmiddelen tussen KMO’s en grote ondernemingen. Dit moet een
cultuur van open innovatie aanmoedigen, KMO’s versterken en buitenlandse vestigingen
verankeren in een netwerk van partners in Vlaanderen.
We verbeteren de kennisdiffusie naar KMO’s en innovatievolgers. We zorgen voor een
optimale afstemming van LED’s bij hogescholen en VIS-projecten van IWT.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 25 van 167

INVESTEREN IN EEN EXCELLENTE KENNISBASIS
Doelstellingen
Naast gericht onderzoek versterken we ook de kennisbasis in Vlaanderen via het niet-gericht
wetenschappelijk onderzoek. Fundamenteel wetenschappelijk onderzoek levert vaak de basis
voor toekomstige radicale doorbraken en economische omwentelingen. We gaan voor niets
minder dan excellentie, zowel qua hoger onderwijs, onderzoekers, research-infrastructuur als op
het vlak van internationalisering. We realiseren een doorbraak voor meer mensen in STEMopleidingen en -beroepen.
Concrete acties
•

•
•

•
•

•

•

•

•

We versterken onderzoeksmiddelen voor het hoger onderwijs, waaronder PWO en behouden
het huidige transparante financieringssysteem. We stimuleren de samenwerking tussen het
hoger onderwijs en de bedrijfswereld en moedigen crosssectorale onderzoeksamenwerking
aan.
We verhogen de slaagkansen voor projecten en mandaten bij het FWO en maken procedures
eenvoudiger en transparanter.
We ontwikkelen een strategie voor onderzoekers en andere kenniswerkers, met aandacht
voor loopbaanaspecten, flexibele arbeid, het aantrekken van buitenlandse talenten,
mobiliteit van en naar de industrie, doorstroom en multidisciplinaire training. We werken
een systeem van innovatiestages uit.
Om het openstellen van datasets en spillovereffecten te bevorderen, steunen we open data
en open access.
We blijven investeren in onderzoekinfrastructuur (zoals o.a. ESFRI)en de supercomputer. We
voorzien in een formule om meer toegankelijkheid van deze ondersteuning voor bedrijven te
realiseren.
We voeren een STEM-beleid met meer slagkracht met het oog op meer mensen in STEMopleidingen en beroepen. We enten de middelen voor wetenschapscommunicatie hier
maximaal op en voorzien een centrale rol voor FTI-Technopolis als kenniscentrum.
We voeren een proactief beleid rond de Vlaamse wetenschappelijke instellingen. Zo zorgen
we ook voor een nieuwe huisvesting voor het VLIZ zodat de nieuwe vismijn in Oostende kan
gerealiseerd worden.
We voeren een duidelijke internationaliseringsstrategie voor onderwijs en onderzoek. We
benutten maximaal de mogelijkheden van Europese programma’s. We nemen ook initiatieven
om in te spelen op Massive Open Online Courses voor onze instellingen van wereldklasse.
We werken samen met de federale overheid aan de defiscalisatie van onderzoekers, het
Belgisch Ruimtevaart Bureau en nieuwe fiscale maatregelen ter stimulering van innovatie
(taxshelter, aftrek voor licenties,…). We bepleiten bij de federale overheid een verruiming van
de grondslag en het toepassingsgebied van de fiscale gunstmaatregelen voor O&O naar een

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 26 van 167

bredere groep van kenniswerkers en KMO’s met een betere betrokkenheid van de
innovatieagentschappen van de gewesten.

ONDERNEMERS WAARDEREN EN STIMULEREN
Doelstellingen
Doelstellingen
Een innovatieve economische dynamiek is gestoeld op een ondernemende cultuur. Het zijn
ondernemers die kennis en technologie omzetten in producten en naar de klant brengen. Zonder
ondernemerschap is er geen waardecreatie en zijn er geen jobs. We zullen een ondernemende
cultuur stimuleren met meer waardering voor de economische en maatschappelijke impact van
KMO’s. We promoten een ondernemerschap, meer starters en meer kennisgedrevenheid en
doorgroei. We ondersteunen KMO’s in cruciale levensfasen en zorgen er ook voor dat falen geen
stigma is. We voeren een omkaderend beleid voor ondernemerscompetenties, bedrijventerreinen
en levendige winkelkernen.
Concrete acties
•

•

•
•

•

Via gerichte initiatieven in de media en het onderwijs dragen we Vlaamse succesverhalen en
goede praktijken uit en creëren we een positieve attitude tegenover ondernemingszin en
ondernemerschap. Daartoe maken we sluitende afspraken in de eindtermen en de
beheersovereenkomst van de VRT. We voorzien in een speciaal statuut voor studentondernemers.
We rollen het ‘recht op een ondernemingsplan’ uit via de startersinitiatieven van het
Agentschap Ondernemen. We behouden de centrale rol van de Syntra in de
ondernemersvorming. We voeren een beleid voor high potential starters waaronder spin-offs
en spin-outs. We hebben bijzondere aandacht voor doelgroepen en de problematiek van
opvolging en overname.
We zetten verder in op internationale doorgroei. Daarbij optimaliseren we de gazellesprong
en de aanwervingspremies en we onderzoeken een beurssysteem voor internationale stages.
We werken hard aan het voorkomen van armoede bij zelfstandigen en
faillissementspreventie. EFREM en Tussenstap laten we fusioneren. Als de SERV geen
consensus kan bereiken, schaffen we het Comité Preventief Bedrijfsbeleid af.
We voegen de verschillende initiatieven voor ondernemerschap en innovatie in de culturele
en creatieve sectoren samen in één ecosysteem. Het Agentschap Ondernemen maakt
hiervoor het draaiboek dat zorgt voor vereenvoudiging en rationalisatie in het landschap.
We verbeteren ook de toegankelijkheid van de bestaande steuninstrumenten voor deze
sectoren. We implementeren de vestigingswetgeving voor toegang tot beroepen en de
examencommissie met het Agentschap Ondernemen als coördinator. We actualiseren de
voorwaarden in overleg met de sectoren.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 27 van 167

•

•

•

We blijven vraag en aanbod van bedrijventerreinen in kaart brengen en voorzien de nodige
kredieten voor de ontwikkeling van terreinen. Activeringsteams en de aanpak van
brownfields via de brownfieldconvenanten zetten we verder. We maken werk van de
zonevreemde economie.
We zetten het beleid inzake kernversterking verder en we keuren het decreet Integraal
Handelsvestigingsbeleid definitief goed, rekening houdend met de geformuleerde adviezen.
We operationaliseren de gekozen instrumentenkoffer (RUP’s/verordeningen voor afbakening
kernwinkelgebieden- en winkelarme gebieden, kleinhandelsreglementen,
handelsconvenanten, maximaal geïntegreerde vergunning…) met het oog op het voeren van
een integraal handelsvestigingsbeleid. We bereiden de handelaars voor op de
uitdagingen van de online handel.
We integreren de federale inkomenscompensatievergoeding met de rentetoelage bij hinder
bij openbare werken tot één maatregel die handelaars die het economisch nodig hebben
ondersteunt. De sluitingsverplichting wordt geschrapt.

EEN ONDERNEMERSVRIENDELIJKE OVERHEID
Doelstellingen
We zetten in op een ondernemingsvriendelijke overheid. De entiteiten die betrokken zijn bij het
beleid voor economie, ondernemen, wetenschap en innovatie worden op strategisch niveau en
qua dienstenverlening naar bedrijven veel sterker geïntegreerd. We benutten de kansen van egovernment en partnerschappen, we rationaliseren en vereenvoudigen de structuren en
stemmen instrumenten op elkaar af.
Concrete acties
•

•

•

We realiseren een unieke beleidsvisie en aansturing door één Vlaams minister van Economie
en Innovatie. We responsabiliseren het EWI-managementcomité voor meer samenwerking en
we implementeren waar zinvol de aanbevelingen van de rapporten Soete.
We richten een nieuw Agentschap voor Ondernemen en Innovatie (AOI) op dat het
Agentschap Ondernemen en het IWT via een fusie integreert. Met het oog op meer
klantvriendelijkheid en een betere toegankelijkheid stemmen we de instrumenten van deze
entiteiten op elkaar af om tot een geïntegreerd steunkader te komen. De raad van bestuur
van IWT vormen we om tot een raadgevend comité van het nieuwe AOI. We voegen de
Herculesstichting en het Fonds voor Wetenschappelijk Onderzoek samen en we bekijken nog
welke taken van IWT beter in het Fonds voor Wetenschappelijk Onderzoek geïntegreerd
kunnen worden.
Instrumenten, procedures en processen laten we beter op elkaar aansluiten. Overlappingen
worden geschrapt of herverdeeld.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 28 van 167

•

•

•

•

•

•
•

•

We optimaliseren de afstemming tussen de front-office functies van het nieuwe AOI, PMV en
FIT tot een eengemaakt klantenmanagement voor ondernemers. Vanuit een gezamenlijke
strategie worden ondernemers, incl. de zelfstandige kleinhandel, benaderd met een
geïntegreerde toolbox met instrumenten voor ondernemen, innovatie, financiering, groei en
internationalisering.
We rationaliseren echter het landschap van intermediaire structuren zowel op het vlak van
ondernemerschap als innovatie.
o Succesvolle initiatieven versterken we waar mogelijk
o We realiseren afstemming en consolidaties waar nodig en nuttig
o Initiatieven met een tijdelijke opdracht of overlappende initiatieven laten we
uitdoven.
o Initiatieven die niet goed werken of met te beperkte (economische) meerwaarde
schaffen we af.
o Voor nieuwe tijdelijke initiatieven hanteren we een duidelijke ‘uitdoofclausule’
(sunset).
We bouwen het geïntegreerd e-loket voor ondernemers sterk uit als regeringsbreedproject
en realiseren zo snel als mogelijk de elektronische transactiemogelijkheden, in het bijzonder
voor wat betreft vergunningen. Het only once en single sign on-principe wordt daarbij
geïmplementeerd. Alle beleidsdomeinen werken hieraan mee.
Vanuit een regiefunctie schakelen we voor prioritaire beleidsthema’s de
ondernemersorganisaties en andere spelers in voor stimulering, adviseringen begeleiding van
bedrijven. We zorgen voor een transparantie financieringsmethode met kwaliteits- en
additionaliteitgaranties, vraaggedrevenheid en outputmonitoring. We valoriseren ook de rol
van de economische vrije beroepen als partners voor de verspreiding van
overheidsinformatie naar KMO’s en zelfstandigen.
We ontwikkelen een ambitieus en vernieuwend plan voor innovatief aankopen en
aanbesteden. We ondersteunen hiermee de vermarkting van innovatie en groeikansen, in het
bijzonder bij KMO’s. We leggen aan de beleidsdomeinen een minimumnorm op en benutten
zo de rol van de overheid als early adopter.
We stimuleren een meer evenredige aanwezigheid van de Vlaamse ondernemerswereld in
verschillende bestuurs- en adviesorganen.
Om beter naar de wensen en noden van Vlaamse ondernemers te luisteren, betrekken we de
Vlaamse bedrijfswereld bij het uittekenen van het beleid. We organiseren daarom overleg
met relevante economische spelers en sectoren.
We monitoren voor onze ondernemingen de fiscale lasten en de administratieve
vereenvoudiging. We voeren een ontradend beleid waarbij we de drempels voor
ondernemerschap wegnemen. We zetten de lokale besturen ertoe aan om een
ondernemingsvriendelijke strategie uit te tekenen.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 29 van 167

•

We hanteren systematische beleidsevaluaties zowel wat betreft het niet-gericht
innovatiebeleid, het industrieel innovatiebeleid als het economisch en financieringsbeleid.
We kwantificeren periodiek de impact van instrumenten en meten of de doelstellingen
worden bereikt. We houden daarbij niet alleen rekening met de prestatie-indicatoren maar
ook met de blijvende functionaliteit in het licht van de algemene strategie van Vlaanderen
op het vlak van economie, ondernemen, wetenschap en innovatie.

FINANCIERING EN INVESTERINGEN T.B.V. BEDRIJVEN
Doelstellingen
Doelstellingen
In het Vlaams overheidsinstrumentarium hebben de diverse vennootschappen een eigen
finaliteit: PMV vult de financieringsgap (naast activiteiten in vastgoed en infrastructuur en
publiek private samenwerking), VPM verankert GIMV en ondersteunt de GIMV activiteiten gericht
op Vlaanderen, en LRM richt zich specifiek op het ondersteunen en faciliteren van economische
bedrijvigheid in de provincie Limburg.
We optimaliseren het economisch overheidsinstrumentarium, creëren efficiëntiewinsten en
synergieën, definiëren duidelijke doelstellingen en vermijden overlappingen. We vermijden
meervoudige subsidiëring of participaties vanuit PMV en LRM voor dezelfde infrastructuur,
bedrijven of activiteiten, door uitbouw van een subsidie- en participatiedatabank. Nieuwe
participaties kunnen genomen worden op voorwaarde dat ze een duidelijk beleidsmatige
meerwaarde of een strategisch belang hebben. Een nieuwe participatie vereist een realistisch
businessplan, met een verwacht rendement dat in lijn ligt met een marktconform rendement in
de betrokken sector.
Concrete acties
•

•
•

•

We volstorten de kapitaalsverhoging bij PMV en onderzoeken of we extra kapitaalsmiddelen
kunnen vrij maken opdat PMV in functie van de equity-gap ook hogere bedragen kan
investeren, conform de ruimere mogelijkheden van de EU-regels. We breiden ook de SOFIfondsen voor spin-offs uit.
We evalueren het TINA-fonds voor een bredere inzetbaarheid van het instrument in het
kader van het gericht clusterbeleid.
We volgen de impact van Basel-III goed op en spelen waar nuttig hierop in met het
instrumentarium (cfr. hervorming Gigarant). We verankeren ook de kredietbemiddelaar bij
het Agentschap Ondernemen en innovatie.
We bouwen een sterk Vlaams Participatiefonds uit dat we maximaal afstemmen op de PMVinstrumenten en -structuren. Naast een nader te bepalen beheersvergoeding voorzien we
begin 2015 een kapitaalverhoging. We evalueren de kredietpolitiek en de kostenstructuur en

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 30 van 167

•

•

op basis daarvan bekijken we of er nog bijkomend kapitaal nodig is. Trajectbegeleiding voor
ondernemers breiden we uit.
We onderzoeken hoe we de win-winlening nog aantrekkelijker kunnen maken en zorgen dat
ze breder inzetbaar wordt qua bedragen, intresten en investeringsvorm (naast leningen ook
participaties). Zo voorzien we ook in een aansluiting van de win-winlening op crowdfunding,
voor projecten met een duidelijke economische meerwaarde.
LRM concentreert zich op het ondersteunen van de uitvoering van het SALK om te zorgen
voor nieuwe economische activiteit met tewerkstelling in Limburg. Zij doet dit op een
professionele en onafhankelijke wijze. Haar hoofddoelstelling wordt de ondersteuning van de
creatie van nieuwe tewerkstelling, ondernemerschap en economische groei in Limburg.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 31 van 167

VI. WERK EN SOCIALE ECONOMIE
De Vlaamse arbeidsmarkt staat voor grote uitdagingen. De werkzaamheidsgraad moet omhoog
en vraag en aanbod moeten dichter bij elkaar. De toenemende vergrijzing en economische
transformaties vragen andere, soms nieuwe competenties. Daarom is het van belang om elk
talent in Vlaanderen te benutten en meer mensen gemiddeld langer aan het werk te houden in
meer werkbare loopbanen. Binnen een loopbaangerichte aanpak focussen we op individuele
talenten en ambities. Ook mensen met een grotere afstand tot de arbeidsmarkt ondersteunen we
volop in hun zoektocht naar werk.
De kern is meer maatwerk in de begeleiding en ondersteuning van werkzoekenden en
werkenden, en een doorgedreven competentiebeleid in de bedrijven. Deze visie vereist zowel bij
werkgevers als werknemers een omslag in het klassieke denken, van jobzekerheid naar
loopbaanzekerheid. We willen daarom mensen versterken in hun loopbaan zodat ze de overgang
kunnen maken van werkloosheid naar werk, van gezin naar werk,…. en hun loopbaan waar nodig
kunnen bijsturen.
Om de ambitieuze doelstelling van een werkzaamheidsgraad van 76% tegen 2020 effectief te
kunnen realiseren, zetten we alle bestaande en nieuwe bevoegdheden in op een samenhangende
en effectieve manier. In opvolging van het loopbaanakkoord werken we hiervoor een Banenpact
uit tussen de Vlaamse Regering en sociale partners. Daarna plegen we overleg met de federale
regering over die aspecten die tot de federale bevoegdheid behoren.
De 6de Staatshervorming hevelt een aantal bevoegdheden binnen Werk over naar Vlaanderen. De
Vlaamse en de federale overheid blijven elk op hun domein bevoegd voor het
werkgelegenheidsbeleid. Om een succesvol activerings- en competentiebeleid te voeren, is het
van belang dat de visie die de Vlaamse Regering hierover samen met de Vlaamse sociale partners
heeft ontwikkeld, versterkt wordt met de instrumenten waarover de federale overheid beschikt.
We sluiten hierover een samenwerkingsakkoord af.

IEDEREEN AAN HET WERK
In overleg met de sociale partners wordt het activeringsbeleid versterkt door nog meer in te
zetten op maatwerk en competentiegerichte matching.
Om knelpuntvacatures en knelpuntberoepen beter in te vullen, zullen werkzoekenden voor de
start van de opleiding een betere screening ondergaan en maken we opleidingen en stages meer
praktijkgericht. Zo worden de competenties van werkzoekenden versterkt in functie van wat de
arbeidsmarkt nodig heeft en in functie van de loopbaan van de betrokkene. Hierdoor kan de
uitstroom naar werk na een knelpuntopleiding verder toenemen. Tegen het einde van de

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 32 van 167

legislatuur verdubbelen we het aantal praktijkgerichte opleidingen en stages. We werken
hiervoor actief samen met alle werkgevers (privé en openbaar), sectoren en sectorale
opleidingspartners.
We bouwen de competentiegerichte matching verder uit naar de verschillende partners op de
arbeidsmarkt met het oog op een betere afstemming tussen vraag en aanbod, alsook op een
verhoogde inzetbaarheid van alle werkzoekenden.
De verschillende onderwijs- en publieke opleidingssystemen moeten nog beter complementair
ingezet worden in functie van de arbeidsmarkt- en loopbaannoden. Vanuit efficiëntie-oogpunt
wordt structurele samenwerking op vlak van opleidingsinfrastructuur tussen al deze partijen
aangemoedigd.
Iedereen die kan participeren op de arbeidsmarkt, participeert, elk binnen zijn of haar
mogelijkheden. In principe werkt iedereen die kan, op de reguliere arbeidsmarkt, met of zonder
ondersteuning. Anderen willen graag zelfstandige worden. Voor sommigen echter is een
gesubsidieerde tewerkstelling in de reguliere economie niet mogelijk en is de sociale economie
het meest aangewezen. Voor bepaalde mensen (bv. mensen met een medische, mentale,
psychische, psychiatrische problematiek of mensen in armoede) is het moeilijk om onmiddellijk
de stap naar (betaald) werk te zetten. We voeren voor hen, samen met het beleidsdomein
welzijn, het decreet werk- en zorgtrajecten op een geleidelijke manier uit en dit binnen de
bestaande budgettaire mogelijkheden.
We investeren in het invullen van jobs via een Vlaams doelgroepenbeleid. Aangezien we uitgaan
van een federale structurele lineaire loonlastenverlaging stimuleren we het aanwerven en aan
het werk houden van bepaalde doelgroepen met een grotere afstand tot de arbeidsmarkt. Om de
efficiëntie en effectiviteit van ons doelgroepenbeleid te verhogen, voeren we een drastische
vereenvoudiging door. We beperken het aantal maatregelen tot drie doelgroepen, met name
jongeren, 55-plussers en personen met een arbeidshandicap. Zo creëren we extra ruimte om de
loonkosten van deze doelgroepen te verlagen en hen zo meer kansen te bieden op de
arbeidsmarkt. We concretiseren deze hervorming na overleg met de sociale partners.
Maatregelen die focussen op gesubsidieerde tewerkstelling vormen we om naar
tewerkstellingsinstrumenten in de private en publieke sector (waaronder ook het lokale niveau)
die de instroom en doorstroom van werkzoekenden bevorderen. Hierbinnen voorzien we één
systeem van tijdelijke werkervaring waarbij o.a. volgende maatregelen (gedeeltelijk) worden
geïntegreerd: PWA, artikel 60§7 en artikel 61, GESCO’s en WEP+.
Als onderdeel van dit nieuwe tijdelijke werkervaringsprogramma wordt het PWA-stelsel drastisch
hervormd. De focus ligt hierbij op het activeren van langdurig werkzoekenden door het
aanbieden van tijdelijke werkervaring op lokaal niveau. Lokale besturen worden hier uiteraard

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 33 van 167

bij betrokken. De huidige PWA-werknemers worden - waar mogelijk - geheroriënteerd naar
bestaande instrumenten of naar het nieuwe werkervaringsprogramma, de anderen kunnen in het
stelsel blijven tot vertrek of pensionering. De tewerkstellingsmaatregelen artikel 60,§7 en artikel
61 worden ingekanteld in het Vlaamse activeringsbeleid met het oog op het activeren van meer
mensen met een leefloon. Het werk-zorgdecreet biedt hiertoe het kader. OCMW-cliënten met
enkel een welzijnsproblematiek worden door het OCMW begeleid. OCMW-cliënten waarbij een
integrale aanpak van de niet-arbeidsmarktgerelateerde problemen en begeleiding naar werk
haalbaar is worden toegeleid naar een activeringstraject. VDAB maakt werk van structurele
samenwerkingsverbanden met de OCMW’s, die op lokaal vlak aangevuld kunnen worden met
andere actoren.
Gesubsidieerde contractuelen (GESCO’s) bij lokale besturen regulariseren we door 95% van de
betrokken loonsubsidie en RSZ-korting over te dragen aan het personeelsbudget van het
betrokken lokaal bestuur met het oog op het regulariseren van de tewerkstelling. Voor de
overige GESCO’s voorzien we, in overleg met de betrokken beleidsdomeinen, drie mogelijkheden:
(1) een regularisatie van de tewerkstelling door de huidige werkgever of betrokken beleidsdomein
met overdracht van 95% van de betrokken loonsubsidie en RSZ-korting; (2) het omschakelen naar
een tijdelijk werkervaringsprogramma dat maximaal is gericht op doorstroom naar reguliere
jobs; (3) het uitdoven door de huidige werknemers bij vertrek of pensionering niet te vervangen.
Subsidies in functie van doelgroepkorting of in functie van begeleiding of opleiding op de
werkvloer worden waar mogelijk via het rugzakprincipe gekoppeld aan een individu (in functie
van zijn/haar afstand tot de arbeidsmarkt). Op die manier bieden we dezelfde ondersteuning aan
werkgevers ongeacht de sector of type organisatie en vermijden we oversubsidiëring en
realiseren we naast het collectieve maatwerk, ook het individuele maatwerk door een
hervorming van de bestaande instrumenten.
We starten – zoals voorzien - begin 2015 met de uitvoering van het collectief maatwerkdecreet
en het decreet lokale diensteneconomie en besteden bijzondere aandacht aan
doorstroomtrajecten. We evalueren de decreten Maatwerk en Lokale Diensteneconomie op o.a.
de gerealiseerde doorstroom en de duurzaamheid ervan, de duurtijd van de trajecten en de
competentieversterking van de individuele werknemers, de effecten op de organisaties en sturen
we bij waar nodig. In uitvoering van het maatwerkdecreet streven we naar een maximale
gelijkschakeling van alle overheidstussenkomsten. We voorzien een beperkt groeipad voor de
sociale economie. We maken het SIFO efficiënter.
In het toekomstig Vlaams activeringsbeleid leggen we volgende accenten:
• Jongeren en in het bijzonder ongekwalificeerde schoolverlaters: In overleg met het
beleidsdomein onderwijs zetten we verder in op een betere aansluiting onderwijsarbeidsmarkt en op het remediëren van vroegtijdig schoolverlaten. We garanderen voor alle
jonge werkzoekenden binnen de vier maanden een aanbod op maat: een persoonlijke
ondersteuning bij het zoeken naar een job, een intensieve begeleiding, beroepsopleiding of

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 34 van 167

•

•

•

•

(tijdelijke) werkervaring. We blijven inzetten op individuele beroepsopleiding (IBO) en andere
formules van werkplekleren zoals de Wij!-trajecten voor ongekwalificeerde
schoolverlaters/jongeren. Ten slotte stimuleren we de aanwerving en duurzame
inzetbaarheid van laaggeschoolde jongeren door een lastenverlaging en de versterking van
hun competenties.
Langdurige werkzoekenden: Het uitgangspunt is dat langdurig werklozen zo maximaal
mogelijk betrokken blijven bij de arbeidsmarkt en niet sociaal geïsoleerd raken. We voorzien
één systeem van tijdelijke werkervaring dat openstaat voor alle werkgevers met als doel
competenties en werkervaring op te bouwen binnen een reële arbeidsomgeving.
Gemeenschapsdienst kan als werkervaring beschouwd worden. Daarnaast breiden we het
aanbod begeleiding op de werkvloer uit voor werknemers die uitstromen uit langdurige
werkloosheid.
55- plussers: We breiden de activering uit van oudere werkzoekenden tot de leeftijd van 65
jaar, rekening houdend met de capaciteit van VDAB en met de situatie op de arbeidsmarkt.
Daarnaast voorzien we één doelgroepkorting om de loonkost te verlagen bij het aanwerven
van 55-plussers.
Inspelen op de latente arbeidsreserve, in het bijzonder de herintreders, inactieven als gevolg
van een (tijdelijke) ziekte, mensen in armoede en alleenstaande ouders. Voor hen
ondernemen we specifieke acties van sensibilisering en toeleiding.
Via het activerings- en competentiebeleid verbeteren we de arbeidsmarktpositie van
allochtone werkzoekenden. Zo zetten we sterker in op een geïntegreerd taalbeleid,
competentieversterkende acties en specifieke toeleidings- en werkervaringstrajecten voor
laaggeschoolde jongeren, met een bijzondere focus voor de stedelijke problematiek. We
bestrijden ook discriminatie op de arbeidsmarkt, preventief zowel als curatief.

We versterken de opvolging en controle van de beschikbaarheid van de werklozen. In overleg
met de federale overheid verfijnen we het normatief kader voor de regelgeving inzake passende
betrekking, actief zoekgedrag, administratieve controle en sancties.
De VDAB zal deze bevoegdheid efficiënter kunnen uitvoeren door een volledige integratie in haar
maatgericht bemiddelings- en begeleidingsmodel. De VDAB die de werkzoekende begeleidt, wordt
ook bevoegd om het zoekgedrag te controleren. Indien een werkzoekende onvoldoende
inspanning levert of afspraken niet nakomt, zal een sanctie opgelegd worden door een apart
orgaan binnen de VDAB, waardoor de neutraliteit en onafhankelijkheid wordt gewaarborgd. Bij
de implementatie wordt rekening gehouden met de geografische inbedding van de
arbeidsrechtbanken. De vrijstelling van controle op beschikbaarheid voor de arbeidsmarkt kan
enkel binnen een VDAB erkend traject naar werk (waaronder een erkende opleiding of traject
naar ondernemerschap). De VDAB zal het kader voor de rechten en plichten van de
werkzoekenden, de werkgever en de bemiddelingsdienst actualiseren en vervolgens helder en
transparant communiceren.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 35 van 167

We bestendigen de verschillende rollen van de VDAB, namelijk de actor- en regisseursrol. In de
regisseursrol kan de dienst een beroep doen op de complementaire expertise van privébedrijven
en non-profitorganisaties of haar eigen aanbod voor het opleiden en begeleiden van
werkzoekenden en werknemers in functie van efficiëntie en effectiviteit van de dienstverlening.
De werkzoekenden kunnen binnen hun vastgelegd traject naar werk beslissen op welke diensten
en bij welke organisatie zij een beroep doen voor begeleiding, bemiddeling en opleiding.
Vlaanderen maakt werk van een arbeidsmigratiebeleid dat deel uitmaakt van een globaal Vlaams
arbeidsmarktbeleid. De Vlaamse arbeidsmarkt stopt immers niet aan de grenzen. Samenwerking
met Wallonië, Brussel, de buurlanden en de rest van Europa is aangewezen.
Vooreerst moet ingezet worden op de activering van de aanwezige arbeidsreserve, alsook een
verdere verhoging van de interregionale mobiliteit met Brussel en Wallonië.
Daarnaast moet werk gemaakt worden van een actief arbeidsmigratiebeleid voor werknemers en
zelfstandigen dat afgestemd is op de specifieke noden van de Vlaamse arbeidsmarkt. We
voorzien hierbij een flexibele instroom van hooggeschoolde werknemers, alsook van
middengeschoolden via een dynamische knelpuntberoepenlijst. Het nieuwe kader ten gevolge
van de Single Permit richtlijn dient transparant, eenvoudig en rechtszeker te zijn, rekening
houdend met de gecombineerde vergunning voor arbeid en verblijf.

STERKERE LOOPBANEN
Als we willen dat werknemers langer aan de slag blijven, moeten we ervoor zorgen dat ze op een
werkplek zitten waar ze zich goed voelen, dat ze hun competenties kunnen gebruiken, kunnen
leren en met goesting aan het werk kunnen blijven. We zetten daarom in op de waardering van
elk talent en op competentieontwikkeling met aandacht voor werkbare loopbanen. Dit zal de
toegang tot de arbeidsmarkt verhogen en leiden tot een hogere werkzaamheidsgraad met een
evenredige arbeidsdeelname.
Om elk talent een kans te geven, bestrijden we discriminatie op de arbeidsmarkt. De
mogelijkheden om deze strijd op Vlaams niveau te voeren zijn echter beperkt. We zullen in
overleg met de Vlaamse sociale partners informatiecampagnes starten die slachtoffers en
getuigen informeren over hun rechten en hen sensibiliseren om hiervan melding te maken bij de
bevoegde instanties. In de strijd tegen discriminatie in de arbeidsbemiddeling voeren we, in
overleg met de betrokken actoren, een preventief en sensibiliserend beleid, in geval van
inbreuken geeft inspectie een passend gevolg.
Werknemers moeten aangemoedigd worden om hun eigen loopbaan in de hand te nemen. Wie
hierbij ondersteuning nodig heeft, kan genieten van een professionele ondersteuning door een

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 36 van 167

loopbaancoach via het systeem van loopbaancheques. Ook bedrijven dienen meer maatregelen
te nemen om de aanwezige talenten in Vlaanderen op lange termijn te kunnen inzetten.
Eén van de belangrijke pijlers om bij te blijven in de huidige en toekomstige arbeidsmarkt is
investeren in opleiding. Zowel werkgevers, overheid als werknemers hebben een
verantwoordelijkheid op dat gebied.
We voeren een coherent beleid rond arbeidsmarktgerichte opleiding. Dit betekent een integratie
van verschillende bestaande instrumenten (opleidingscheques, betaald educatief verlof,
opleidingskrediet) in een instrument dat werkenden toelaat om zich bij te scholen of te
heroriënteren om een andere beroepsloopbaan te starten. De ondersteuning kan bestaan uit
financiële ondersteuning of bijkomend verlof of een combinatie van beide. De ondersteuning
gebeurt via maatwerk en een vraaggericht financieringssysteem.
Omdat een gebrekkige kennis van het Nederlands een grote drempel is naar tewerkstelling - in
het bijzonder voor personen met een vreemde herkomst - voeren we een verplichte taalscreening
in voor alle anderstalige werkzoekenden in functie van hun traject naar werk. Bij onvoldoende
kennis van het Nederlands geven we hen een opleiding Nederlands in een begeleidingstraject bij
VDAB of partners van VDAB. De opleiding Nederlands kan geïntegreerd gevolgd worden met een
beroepsopleiding of op de werkvloer. Wie een opleiding Nederlands weigert, wordt
gesanctioneerd zoals bij een weigering van andere opleidingen.
Voor de basisopleiding Nederlands (NT2) wordt het huidige afsprakenkader bijgestuurd tot
concrete afdwingbare afspraken. Het NT2-aanbod wordt afgestemd op de noden van cursisten,
onder meer door te voorzien in meer gespreide instapmomenten en meer intensieve
basisopleiding en meer geïntegreerde leertrajecten. We zorgen voor een optimale geografische
spreiding. Hiertoe worden het aanbod opleidingsverstrekkers voor de basisopleiding uitgebreid.
De Vlaamse Regering blijft inzetten op opleidingen naar ondernemerschap. Om hierbij te kunnen
inspelen op economische opportuniteiten binnen slimme clusters van sectoren en om flexibele
trajecten aan te bieden, geeft de Vlaamse Regering aan Syntra-Vlaanderen de opdracht het
opleidingsaanbod te oriënteren en hiertoe een sturend financieel beleid uit te werken binnen de
beschikbare enveloppe. Aanvullend kunnen hiervoor ook partnerschappen met o.a. sectoren en
bedrijven worden ontwikkeld. Met deze aanpak wil de Vlaamse Regering bijdragen aan de
innovatie in bedrijven.

LEREN EN WERKEN
Samen met het beleidsdomein onderwijs creëren we een geïntegreerd duaal stelsel van leren en
werken, dat beleidsmatig en maatschappelijk als gelijkwaardig wordt beschouwd met alle andere
vormen van secundair onderwijs en dat perspectief biedt voor jongeren én ondernemers. De
nieuwe Vlaamse bevoegdheid - het industriële leerlingwezen - is hiervoor een hefboom. De

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 37 van 167

sectorale vertaling van dit beleid gebeurt via het instrument van de sectorconvenants. Duale
opleidingsvormen zijn een volwaardige kwalificerende opleiding en een nuttig instrument in de
strijd tegen ongekwalificeerde uitstroom en jeugdwerkloosheid. Ook voor jongeren zonder
diploma die ouder zijn dan 18 jaar, kan een duaal leer-werktraject een passende oplossing zijn
om een kwalificatie te halen.
In het stelsel van leren en werken bieden we leerlingen maatwerk aan op basis van een grondige
en neutrale screening en toeleidingdoor de relevante onderwijs- en arbeidsmarktinstanties. De
screening van de arbeidsmarktrijpheid gebeurt door de relevante arbeidsmarktactoren. We
garanderen elke leerling die instapt in een duaal traject voor leren en werken een concrete
werkervaring in een (private) onderneming. Een resultaatsgerichte financiering dient bij te
dragen aan de realisatie van de werkcomponent. Verschillen in statuut en verloning nemen we
weg.
Syntra-Vlaanderen krijgt een duidelijke regie-rol in de realisatie van de werkcomponent van
arbeidsmarktrijpe jongeren. We werken aan het ombuigen van de neerwaartse trend in deelname
van de Leertijd.
Een interministerieel comité werk-onderwijs stuurt de hervorming aan.

COMBINATIE ARBEID-GEZIN
De regionalisering van dienstencheques biedt de mogelijkheid om een blijvende impuls te geven
aan de werkzaamheidsgraad door de werkenden te ondersteunen in hun combinatie arbeidprivé. Daarnaast is het stelsel van de dienstencheques een belangrijk instrument in de strijd
tegen het zwartwerk en de activering van laaggeschoolde en langdurig werkzoekenden.
Na uitwerking van afdoende alternatieven om de toeleiding van werkzoekenden naar het
dienstencheque-circuit te verzekeren, schaffen we de verplichting om 60% werkzoekenden of
leefloners aan te werven schaffen we af. We zorgen voor een betere integratie en taalverwerving
van werknemers van vreemde origine.
Aanvullende thuiszorg en dienstencheques zijn complementair maar toch duidelijk van elkaar
gescheiden.
We ondersteunen de combinatie arbeid- gezin. Voor alle werknemers werken we één Vlaams
systeem uit ter ondersteuning van thematische verloven voor zorg, complementair aan de
federale uitkering voor deze thematische verloven.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 38 van 167

VII. MOBILITEIT EN OPENBARE WERKEN
MOBILITEITSPLAN VLAANDEREN
Het Mobiliteitsplan Vlaanderen wordt afgewerkt en goedgekeurd in samenhang met het
Beleidsplan Ruimte Vlaanderen en het Klimaatbeleidsplan. Het geeft aan hoe we via een
duurzaam langetermijnbeleid inzake mobiliteit en openbare werken vorm zullen geven aan de
uitdagingen op vlak van bereikbaarheid, veiligheid, toegankelijkheid, duurzaamheid en
leefbaarheid. We werken op basis daarvan actieplannen uit, ook op korte termijn (2020),
middellange en lange termijn.

BEREIKBAARHEID
Investeren in een samenhangend en performant vervoersnetwerk
We vertrekken bij het uitwerken van infrastructuuringrepen en mobiliteitsturende maatregelen
van sterke en betrouwbare netwerken die elke deelnemer recht geven op een betrouwbare
reistijd en een kwaliteitsvolle, veilige verplaatsing. De veiligheid van voetgangers, fietsers en
motorrijders vormt een belangrijk aandachtspunt. In de meerjareninvesteringprogramma’s wordt
een lijst van quick wins opgenomen die de doorstroming voor alle verkeersmodi verbetert. De
wegcategorisering van de secundaire wegen wordt geëvalueerd om ook deze wegen maximaal in
te schakelen in het vervoersnetwerk.
Verknoping van netwerken
We benadrukken de complementariteit van de verschillende modi die we als evenwaardig
beschouwen en sturen aan op een meer gevarieerd gebruik ervan. We besteden extra aandacht
aan het ontwikkelen van de knooppunten waar de verschillende vervoerssystemen elkaar
ontmoeten, zodat overstappen vlot en logisch verloopt. Voldoende grote P+R’s met vlotte en
comfortabele overstapmogelijkheden voor reizigers en een vlotte dienstverlening zijn essentieel
om de ketenmobiliteit te versterken.
Intelligente mobiliteit
We maken ons verplaatsingsgedrag slimmer door in te spelen op technologische innovaties en
het aanbieden van multimodale real-time-informatie aan alle weggebruikers. We investeren
intensief in ITS-maatregelen om de doorstroming te optimaliseren voor alle vervoerswijzen.
Sluipverkeer wordt vermeden door het aansturen van het verkeer op het vlak van snelheid en
routekeuze en door het verbeteren van de verkeersafwikkeling. We stimuleren de versnelde
uitwisseling van verkeers- en mobiliteitsgerelateerde informatie en andere open data tussen alle
mogelijke actoren.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 39 van 167

We onderzoeken het potentieel voor medegebruik van het Vlaams glasvezelnetwerk, in beheer
van het departement MOW.
Onderhoud van het wegennet
We voeren de onderhoudsplannen voor wegen en autosnelwegen consequent uit. Hetzelfde doen
we inzake de kwaliteit van de wegaanhorigheden om een veilige, nette en kwalitatieve weg aan
alle weggebruikers te kunnen aanbieden.
Voor het onderhoud en de aanpassing van wegen en de aanleg van nieuwe wegen bundelen we
de bestaande kennis voor een uniforme, beter leesbare en vergevingsgezinde weginrichting.
Investeringen in fietsbeleid – kwaliteitsvol fietsroutenetwerk
We verhogen opnieuw de investeringen in fietsinfrastructuur via het Integraal
FietsInvesteringsprogramma van het Fietsteam. Het Bovenlokaal Functioneel Fietsroutenetwerk
is hierbij het uitgangspunt. Integrale fietsroutes en fietssnelwegen zorgen voor veilige en
comfortabele verbindingen. Fietsbruggen en fietstunnels werken missing links in de fietsroutes
weg. Jaagpaden worden maximaal ingeschakeld in de fietsroutenetwerken.
De uitbouw van het Fiets-GEN samen met het Brussels Hoofdstedelijk Gewest en de provincie
Vlaams-Brabant zorgt voor veilige en snelle fietsverbindingen tussen Vlaanderen en Brussel.
Het Fietsberaad Vlaanderen wordt na 2 jaar effectieve werking geëvalueerd.
De Lijn – basisbereikbaarheid
We willen een goed openbaar vervoeraanbod waarborgen dat meer vraaggestuurd is. Voor de
reiziger betekent dat maximaal inzetten op comfortabele voertuigen, optimale frequenties,
concurrentiële snelheid en eenvoudig geïntegreerde dienstverlening en tarieven. Het concept van
basismobiliteit wordt geëvalueerd en evolueert op basis hiervan naar basisbereikbaarheid.
In dunbevolkte gebieden realiseren we in nauw overleg met de lokale besturen een antwoord op
de specifieke vervoersvragen en dit wordt op basis van reizigersvervoersstromen, via de MOBIBkaart en het RETIBO-systeem verzameld. Met een gericht aanbod wordt vervoersarmoede
vermeden. We zetten daarvoor in op innovatieve vervoersconcepten en stimuleren die sterk,
zoals bijvoorbeeld belbussen, deeltaxi’s/regiotaxi’s, buurtbussen, deelfietsen, deelauto’s …
Investeringen in De Lijn – voorrang aan de reiziger
Voor De Lijn is de efficiënte inzet van publieke middelen essentieel. Voldoende eigen
vervoersinkomsten, een optimale bezettingsgraad van de voertuigen, het juiste voertuig op de
juiste plaats (tram-snelbus-lijnbus-trambus-belbus-buurtbus-taxi), en een vlotte doorstroming zijn
daarvoor essentieel.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 40 van 167

We verhogen de aantrekkelijkheid van het openbaar vervoer. Prioriteit gaat naar het
vraaggestuurd versterken van het bestaande netwerk door de uitbouw van het stedelijk,
voorstedelijk en kustnetwerk tot een samenhangend openbaarvervoerssysteem waar de
belangrijke vervoersassen tussen kleinere steden en gemeenten op aansluiten. Zo blijft de
ontsluiting van het platteland voldoende gewaarborgd.
We investeren in bijkomende traminfrastructuur daar waar via objectivering de meerwaarde
duidelijk aantoonbaar is. De MKBA-methodiek wordt toegepast. We richten ons hiervoor in het
bijzonder op congestiegevoelige gebieden in de Vlaamse Ruit. Het streekvervoer op het
basisnetwerk wordt verder versterkt en beter afgestemd op het spoorvervoer. We dringen er bij
de spoorwegen op aan te investeren in die gebieden die vandaag onvoldoende bediend worden.
Via cofinanciering en in overleg met de lokale besturen bouwen we vraaggestuurd laatavond- of
nachtnetten uit om in te spelen op het vrijetijdsverkeer. Een gedifferentieerd tarief voor dit
specifiek aanbod wordt ingevoerd.
We realiseren een betere doorstroming voor het openbaar vervoer in overleg met de betrokken
lokale besturen. De prioriteit gaat naar dichte vervoersassen (tramlijnen, hoogfrequente lijnen) in
de grootsteden en centrumsteden die we met een actieplan as per as aanpakken d.m.v.
beproefde maatregelen zoals verkeerslichtenbeïnvloeding en vrije beddingen. We realiseren dit
op basis van een samenwerkingsengagement tussen De Lijn, AWV en de lokale besturen.
Bij het vernieuwen van het tram- en bussenpark opteren we voor eigentijdse, integraal
toegankelijke en milieuvriendelijke voertuigen. Zo moedigen we de uitrol van LEZ-zones aan. Voor
innovaties in het ontwikkelen van dergelijke voertuigen en het uitrollen van proefprojecten m.b.t.
het gebruik van deze voertuigen werken we samen met diverse beleidsdomeinen.
Een geïntegreerd openbaarvervoeraanbod vergt structureel overleg en informatie-uitwisseling
tussen De Lijn en de NMBS, de regionale OV bedrijven en de lokale besturen. De samenwerking
tussen de verschillende openbare vervoersbedrijven in de verschillende regio’s, in de
grensgebieden en met de buurlanden wordt verbeterd.
We versterken het openbaar vervoeraanbod door:
• de volgende besliste investeringen prioritair uit te werken:
o Brabo II
o The Loop
o tramlijn Hasselt-Maastricht in samenwerking met Nederland
o de tramtunnel in het kader van Ship
o de drie prioritaire tramlijnen van het Brabantnet: ringtram tussen Jette en Zaventem,
Brussel Airport - Brussel, Willebroek - Brussel
o de vervanging van de kusttram

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 41 van 167

•

de volgende verbindingen verder te onderzoeken:
o Premetrokoker onder de Kerkstraat - Pothoekstraat te Antwerpen: onderzoek naar de
optimale benutting van de bestaande ongebruikte premetrokoker
o tramlijn Hasselt-Genk-Maasmechelen
o de tramverbinding Dampoort – Zuid – Sint-Pietersstation – Sint-Denijs-Westrem
(buslijn 7) en dan vervolgens de tramverbinding Mariakerke – Korenmarkt – Dampoort
(buslijn 3)
o de verbinding Koksijde – Veurne
o Kortrijk Station - Hoog Kortrijk
o de spoorverbinding Brugge - Zeebrugge: in functie van de specifieke vervoersvraag en
een MKBA-studie wordt onderzocht hoe de kwaliteit kan verhoogd worden
o de verbinding Hasselt - Neerpelt - Lommel: bij de NMBS wordt aangedrongen om de
verbinding op te nemen in het meerjareninvesteringsprogramma van de NMBS-groep
o tramverlenging Olympiade - Wilrijk
o tramverlenging Mortsel - Kontich
o tramverlenging Melsele – Beveren

Ontsluiting bedrijventerreinen
Bedrijven worden aangemoedigd om werk te maken van duurzaam woon-werkverkeer. De
efficiënte ontsluiting van bedrijventerreinen is een prioriteit. Bij de inplanting van nieuwe
bedrijventerreinen moet van bij de start ook een goede ontsluiting worden voorzien.
Deze ontsluiting kan tot stand komen door de inzet van onder meer privécollectieve systemen.
Medefinanciering hiervan geschiedt b.v. via het Pendelfonds of een toekomstig Shuttlefonds.
Investeringen in spoorvervoer / NMBS – voorrang aan de reiziger
In een geïntegreerd openbaar vervoersnetwerk vormt de trein de ruggengraat en dienen de
aansluitingen van het spoor op stads- en streekvervoer gewaarborgd te worden.
NMBS en De Lijn moeten proactief nauw samenwerken. De NMBS betrekt De Lijn voldoende én
voldoende ruim op voorhand bij de opmaak van een nieuw vervoersplan. Efficiënte interactieve
overlegstructuren zijn het sleutelwoord.
Het investeringsplan van Infrabel zal rekening houden met de prioriteiten van de Vlaamse
spoorstrategie.
We werken maximaal mee aan de realisatie van multimodale knooppunten aan treinstations en
het verbeteren van de toegankelijkheid ervan.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 42 van 167

Samen met de havens en de industriële partners werken we aan een bedrijfszekere en betaalbare
oplossing om het goederenvervoer over het spoor te behouden. Zo versterken we de
economische positie van onze havens.
Investeringen in de optimale ontsluiting van de havens
Om de concurrentiepositie van de Vlaamse zeehavens te behouden, is het uiterst belangrijk dat
de bereikbaarheid van de Vlaamse zeehavens verzekerd blijft. Het verzekeren van de maritieme
toegang tot de Vlaamse havens en hun hinterland is daarom een prioritaire opdracht.
Bij het uitvoeren van de baggerwerken in het waterwegennetwerk geven we prioriteit aan de
secties waarin de scheepvaartfunctie het meest in het gedrang komt.
De bouw van de Deurganckdoksluis verzekert de toegang tot de haven van Antwerpen. Voor de
nieuwe zeesluis kanaal Gent-Terneuzen worden de procedures doorlopen en een bijkomend
verdrag tussen Vlaanderen en Nederland wordt afgesloten. Voor een betere ontsluiting van de
haven van Zeebrugge wordt het voorkeursalternatief “beperkte open-getijzone” voor het SHIPproject uitgewerkt, met een nieuwe zeesluis ter hoogte van de Carcokesite en een tramtunnel
onder het doorvaartkanaal. We streven naar maximale Europese co-financiering voor de studieen uitvoeringsfase van de verschillende sluisprojecten.
Door de voortdurende schaalvergroting van de scheepvaart in het algemeen en van de
containervaart in het bijzonder, de verworven positie van de havens in de vaarschema's van de
grote, mondiale allianties van rederijen en de eruit voortvloeiende trafieken, is er een grote kans
dat we tegen 2021 over bijkomende behandelingscapaciteit moeten kunnen beschikken. Ingebed
binnen een afgebakend havengebied en deel uitmakend van een gefaseerde ontwikkeling van de
zone Saeftinghe, kan een Saeftinghedok hierin voorzien. De Vlaamse regering zal het
besluitvormingstraject ronde de progressieve aanleg van deze zone opstarten. Met het oog op de
gefaseerde natuurontwikkeling zullen de rechtmatige bewoners en de landbouwers in de te
ontwikkelen natuurgebieden die daartoe vereist zijn, pas in functie van de havenontwikkeling de
woningen en gronden moeten verlaten.
De havencommissaris wordt bevestigd en versterkt in zijn rol als bruggenbouwer in de
verhoudingen tussen de Vlaamse havens onderling enerzijds en in de verhoudingen tussen het
Vlaams Gewest en de Vlaamse havenbesturen anderzijds.
We versterken het Flanders Port Area samenwerkingsverband door de implementatie van de
dertig reeds gedetecteerde actiepunten. We stimuleren interportuaire commerciële
samenwerkingsprojecten om het marktaandeel van de Vlaamse havens te vergroten.
Samenwerkingsinitiatieven van de havens verlopen succesvol wanneer ze van onderuit worden
tot stand gebracht en een win-win opleveren voor de betrokkenen. In die geest zullen verdere
initiatieven genomen worden.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 43 van 167

Cruciaal voor een verdere gunstige ontwikkeling van de Vlaamse havens is een goed ontsloten
verbinding met het hinterland en met de havens onderling. We stimuleren de vier Vlaamse
zeehavens om vanuit hun strategische plannen naar interportuaire synergiën te zoeken op vlak
van achterlandstrategie. De subsidiëring van de havenbedrijven zal worden vereenvoudigd met
het oog op efficiëntiewinsten.
Investeringen in een betrouwbaar, efficiënt en slim waterwegennetwerk
We zetten in op een verbeterde bereikbaarheid via de waterweg. Bij de uitbouw en versterking
van het waterwegennet ligt de focus op de verdere uitbouw van het Albertkanaal, de Schelde,
het Zeekanaal Brussel-Schelde en de Seine-Scheldeverbinding via de Leie richting Frankrijk met
als belangrijke prioriteit de aanpak van het kanaal Kortrijk-Bossuit. Het gabariet en de
vaarkenmerken worden in overeenstemming gebracht met de geldende internationale normen.
De verhoging van de bruggen over het Albertkanaal wordt gradueel uitgevoerd van Antwerpen
richting Luik, deels met reguliere budgetten en deels via PPS.
Een betere hinterlandontsluiting van de haven van Zeebrugge dringt zich op. In eerste instantie
wordt gewerkt aan een betere doorvaart op de ringvaart rond Brugge. De Steenbruggebrug
wordt aangepakt en er komt een nieuwe Dampoortsluis. Deze projecten dienen een dubbel doel:
de binnenvaartcapaciteit over het hele traject Zeebrugge Gent optrekken naar 2500 ton én de
verkeersmobiliteit rond Brugge verbeteren. Ze worden door Via-Invest via een pps-formule
voorbereid.
Indien andere pistes voor een binnenvaartontsluiting op minstens 2500 ton op korte of
middellange termijn niet realiseerbaar zouden blijken, dan dienen de mogelijkheden van de
binnenvaart door ingrepen langs de kust uitgewerkt te worden, mits aanpassing van nationale
en internationale regelgeving. Qua duurzaamheid van de havenactiviteiten is het ontsluiten van
de haven van Zeebrugge via de binnenvaart cruciaal. Het alternatief van binnenvaart langs de
kust tussen de haven van Zeebrugge en het hinterland via de Westerschelde wordt verder
onderzocht. De meerwaarderegeling voor woningen in reservatiestroken langs het
Schipdonkkanaal kan herbekeken worden zodanig dat de meerwaarde van vergunde en/of
toegestane werken aan bestaande woningen en gebouwen in de reservatiestroken desgevallend
later in rekening kan worden gebracht.
We voeren een waterweggeoriënteerd grondbeleid (o.a. door de aanleg van kaaimuren financieel
te steunen).
Een betrouwbaar en efficiënt waterwegennetwerk betekent ook het stimuleren van permanente
innovatie in zowel de waterbouw als de scheepsbouw. We nemen maatregelen die ervoor
moeten zorgen dat binnenvaarttransport in een bredere range van marktsectoren en -condities
competitief kan zijn. Er wordt ingezet op het vergroenen van het netwerk en de vloot en het

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 44 van 167

verder uitbouwen van overslagmogelijkheden. We werken aan de uitbouw van de
dienstverlening langs alle waterwegen die voorzieningen zoals walstroom en afvalafgifte
mogelijk maken.
Op het waterwegennet bouwen we het dynamisch verkeersmanagement op het water uit
waarbij het accent ligt op de River Information Services conform de Europese richtlijnen en
standaarden. In combinatie met de verdere uitrol van het Automatic Identification System en het
verplichte gebruik ervan zorgen we voor een snelle, accurate en gebruiksvriendelijke
communicatie en informatieoverdracht tussen de infrastructuurbeheerder en de schipperij.
De promotie, de gerichte communicatie, de marktprospectie en de marketing stimuleren het
vervoer via de binnenvaart. Om de binnenvaartsector te stimuleren, streven we naar een gelijk
speelveld met de buurlanden.
Dankzij een geactualiseerd waterrecreatieplan bouwen we het toeristisch en recreatief potentieel
van de waterwegen en de kust uit.
Grote infrastructuurwerken inclusief Masterplan Antwerpen en Ring rond Brussel
We voeren de meest probleemoplossende infrastructuurprojecten uit om de huidige verkeers- en
vervoersnetwerken nog performanter, efficiënter en meer samenhangend te maken.
De prioritaire PPS-infrastructuurprojecten zijn:
• Oosterweel, R11 bis en A102
• Optimalisatie ring om Brussel
•

Omleidingsweg NZ Limburg

•
•

Omvorming van de N8 Veurne-Ieper
Ombouw van de R4-Oost en R4-West tot primaire wegen

•
•

N60 Ronse op het gekozen tracé
Steenbruggebrug

•
•

Dampoortsluis
Verhogen van 15 bruggen boven het Albertkanaal

In het kader van het meerjareninvesteringsprogramma worden een hele reeks projecten verder
voorbereid.
Om de rol van Vlaanderen als economische poort in Europa te stimuleren betrekken we de
andere gewesten en onze buurlanden actief bij infrastructuurwerken met transregionale en nationale impact.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 45 van 167

DUURZAAM MASTERPLAN ANTWERPEN
In onze ambities voor het Masterplan 2020 bouwen we, gezien het grote economische belang
voor Vlaanderen, prioritair de derde Scheldekruising. We voeren hiermee de beslissing van de
vorige Vlaamse Regering uit. Eveneens in uitvoering van het Masterplan versterken we het
aanbod aan alternatieve mobiliteitsoplossingen door sterk in te zetten op de interactie tussen de
verschillende netwerken voor openbaar vervoer, vracht, water, fiets en weg. Dat versterkt de
rendabiliteit van de inspanningen die verschillende overheden binnen dit kader leveren.
We nemen de nodige maatregelen om een projectoverschrijdend impactmanagement van de vele
werven gestalte te geven.
We werken de 33 (quick win) maatregelen voor de Antwerpse regio af.
De Antwerpse Ring ligt in een sterk bevolkt en verstedelijkt gebied. Dat vraagt om een aanpak
die leefbaarheid en ruimtelijke kwaliteit over het geheel van de zate van de R1 en de
aankomende snelwegen verbetert. We werken een programma van milderende maatregelen uit.
Voor de Antwerpse Ring onderzoeken we de mogelijkheden om de barrièrewerking van de Ring
op te heffen met overkappingen die de Ring ruimtelijk beter integreren en positieve effecten
hebben voor de volksgezondheid.
Voor en tijdens de werken zorgen we, samen met de stad en de randgemeenten, voor een
projectoverschrijdend impactmanagement en voorzien we de nodige tussentijdse maatregelen in
het kader van betere mobiliteit en Minder Hinder maatregelen in het kader van de werven.
We overleggen met de NMBS om het spoornet sterker te integreren in het Masterplan 2020. We
sluiten met de NMBS een convenant af voor een versterkte exploitatie van het voorstadsnet
rondom Antwerpen tijdens de werken aan het Masterplan 2020. Dat convenant vormt de aanzet
van een A-GEN.

RING ROND BRUSSEL
Om de mobiliteit rond Brussel te verbeteren, heeft de Vlaamse Regering na overleg met het
Brussels Hoofdstedelijk Gewest, lokale besturen en heel wat stakeholders de plannen voor de
optimalisatie van de Ring rond Brussel van de zone tussen E40 Kust tot E40 Leuven goedgekeurd.
Er is gekozen voor meer verkeersveiligheid en een verbeterde doorstroming door een scheiding
van doorgaand en lokaal verkeer. In het kader van het START-programma wordt een actieplan
uitgewerkt om de ontlasting van het onderliggende wegennet ten gevolge van de
geoptimaliseerde infrastructuur duurzaam te verankeren. De aanpak van de Ring rond Brussel
maakt bovendien deel uit van een geïntegreerde aanpak, waar ook de aanleg van het fiets-GEN
en drie bijkomende tramverbindingen (Brabantnet) worden voorzien.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 46 van 167

Objectiveren van toekomstige grote infrastructuurprojecten
We objectiveren nieuwe grote infrastructuurprojecten en er zal voorafgaandelijk een
maatschappelijke kosten-batenanalyse (MKBA) worden uitgevoerd waarbij ook het nulalternatief
en mogelijke multimodale alternatieven in rekening worden gebracht. De MKBA-methodiek, als
een aspect van het globale beslissingsproces, kan achteraf getoetst worden met ex-post analyses
om het proces te optimaliseren.
Investeringen in luchthavens
We voeren samen met de federale overheid en het Brussels Hoofdstedelijk Gewest het
luchthavenplan van 2008, aangevuld in 2010 cfr het advies van de Vlaamse Regering, uit. Met het
oog op een homogeen en coherent beleid over de luchthaven van Brussel-Nationaal, streven we
naar een samenwerkingsakkoord met de Federale staat en het Brussels Hoofdstedelijk Gewest.
Dit akkoord moet een evenwichtig en duidelijk exploitatiekader vaststellen waarbij de
leefbaarheid van de luchthavenregio gegarandeerd wordt en de economische ontwikkeling van
de nationale luchthaven gestimuleerd. In dat verband stellen we als Vlaams gewest het
geluidsactieplan over de luchthaven Brussel-Nationaal vast, waarin concrete maatregelen worden
uitgewerkt om de geluidshinder tot een aanvaardbaar niveau te beperken.
Om de toekomst van drie Vlaamse regionale luchthavens te versterken worden in het kader van
de nieuwe beheersvorm de nodige investeringen in de luchthaveninfrastructuur gerealiseerd om
de vereiste ICAO-certificatie van die internationale poorten te behouden. We schakelen onze
regionale luchthavens in de toeristische onthaalinfrastructuur in van de Vlaamse kunststeden en
het MICE-toerisme en ontsluiten de regionale luchthavens optimaal via openbaar vervoer. Tot
slot blijven we onze luchthavens openstellen voor de opleiding van piloten en het uitvoeren van
oefenvluchten.
Veilige mobiliteit
Onze ambitie is absoluut duidelijk: 0 verkeersdoden tegen 2050, gebaseerd op de ‘vision zero’.
Tegen 2020 mag Vlaanderen niet meer dan 200 verkeersdoden en 1.500 zwaargewonden in het
verkeer tellen.
Een nieuw ambitieus Verkeersveiligheidsplan Vlaanderen, in overeenstemming met het
Mobiliteitsplan Vlaanderen, vormt de grondslag van de te behalen doelstellingen. Er gaat daarbij
extra aandacht naar kwetsbare weggebruikers (voetgangers, fietsers, motorrijders, kinderen en
senioren).
We bundelen de krachten efficiënter en werken de versnippering inzake verkeersveiligheidsbeleid
weg. Op basis van een evaluatie van de werking van de verschillende Vlaamse actoren inzake
verkeersveiligheid werken we aan de volledige integratie van alle verkeersveiligheidsactiviteiten

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 47 van 167

in een Vlaams Huis voor de Verkeersveiligheid inclusief de nieuwe overgedragen bevoegdheden
binnen het departement Mobiliteit en Openbare Werken.
Vlaanderen maakt daarbij maximaal gebruik van de overgehevelde bevoegdheden in het kader
van de zesde staatshervorming inzake rijopleiding, educatie en sensibilisering, normering,
toezicht en handhaving.
Verkeersveiligheid op het wegennetwerk (de 5 E’s)
Educatie en sensibilisering en hervorming
hervorming van de rijopleiding
Levenslang leren en doelgroepgerichte vorming en sensibilisering vormen de beste garantie voor
een succesvolle loopbaan als verkeersdeelnemer. We sensibiliseren zowel de meest kwetsbare
weggebruikers (voetgangers, fietsers, motorrijders, kinderen en senioren) als het gemotoriseerde
verkeer.
We sensibiliseren weggebruikers over de ingrijpende gevolgen van verkeersongevallen door
getuigenissen in scholen, bedrijven, verenigingen, …
De hervorming van de rijopleiding kaderen we in een levenslang traject van verkeersopvoeding
en mobiliteitsbewustzijn. De hervormde rijopleiding stelt voldoende rijervaring in wisselende
verkeersomstandigheden centraal. We zorgen ervoor dat de hervormde rijopleiding voor iedereen
betaalbaar blijft.
Infrastructuur
Infrastructuur
Het Vlaamse verkeersveiligheidsbeleid investeert voluit in de veiligheid en de kwaliteit van de
wegen en hun aanhorigheden. We laten ons hierbij leiden door het STOP-principe. Het project
van de gevaarlijke punten wordt afgerond. In de toekomst ligt de focus op het veiliger maken
van verkeersassen, zoals de A12 en de N49.
Bij het onderhoud en de aanpassing van wegen en de aanleg van nieuwe wegen zorgen we door
middel van inrichtingsprincipes en normen voor een beter leesbare en vergevingsgezinde
inrichting van de weg met bijzondere aandacht voor zwakke weggebruikers (voetgangers,
fietsers, motorrijders).
Handhaving
Een effectief verkeersveiligheidsbeleid staat of valt met voldoende én efficiënte controles. Dat is
niet alleen een kwestie van kwantiteit maar meer nog van kwaliteit. De vooropgestelde (federale)
streefcijfers inzake handhaving moeten effectief behaald worden tijdens de nieuwe legislatuur.
De verhoging van de objectieve en subjectieve pakkans vergt doel(groep)gerichte
handhavingscampagnes het hele jaar door, waarbij controles moeten focussen zowel op
risicomomenten (bv. ’s nachts, in het weekend) als op risicoplaatsen als op risicogedragingen (bv.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 48 van 167

rijden onder invloed van alcohol of drugs, overdreven of onaangepaste snelheid en nietgordeldracht) en bij voorkeur via innovatieve slimme oplossingen.
Evaluatie (ongevallenregistratie en –analyse)
Een moderne grondige ongevallenregistratie- en analyse, op basis van bindende afspraken met
alle betrokken actoren, stelt ons in staat om uit de echte oorzaken van ongevallen te leren
(meten is weten) en zo een objectief onderbouwd doelgericht en efficiënt
verkeersveiligheidsbeleid uit te werken.
Engagement – gedragsverandering stimuleren
Veilig verkeersgedrag als nieuwe norm. Vanuit het luik verkeersveiligheidspreventie en
sensibilisering o.a. via verkeersgetuigenissen is er permanent aandacht voor verkeersslachtoffers,
hun omgeving en de nabestaanden.
Veiligheid op het waterwegennetwerk
Kustbescherming
We beschermen onze kust en het Schelde-estuarium tegen overstromingen door een versnelde
aanpak van zandopspuitingen via een publiek-private samenwerking en door de uitvoering van
het plan Vlaamse Baaien. Dat leidt tot een win-winsituatie door het combineren van de verdere
optimalisatie van de zeewering met het verzekeren van de maritieme toegang tot de havens.
Daarbij wordt ook ingezet op een geoptimaliseerde bagger- en stortstrategie voor de
instandhouding van de vaarpassen op zee met inbegrip van de voorhaven van Zeebrugge en op
het garanderen van de toegankelijkheid van de Scheldehavens via de Scheldemonding.
De bescherming van het achterland tegen overstromingen via de Vlaamse kusthavens wordt
verder aangepakt door het uitvoeren van de harde maatregelen uit het Masterplan
Kustveiligheid.
Waterbeheersing
We investeren verder in de duurzame beveiliging tegen overstromingen steeds in goed overleg
met de lokale besturen en rekening houdend met de verwachte effecten van de
klimaatverandering.
Klimaatverandering brengt ook watertekorten met zich mee. Ook hiervoor worden maatregelen
uitgevoerd. De maatregelen zorgen voor een oplossing bij watertekort en voor hernieuwbare
energie bij voldoende debiet.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 49 van 167

Toegankelijke mobiliteit
We streven naar aangepast, betaalbaar en gegarandeerd deur-tot-deur-vervoer en centrale
aanspreekpunten voor personen met een mobiele beperking die geen gebruik kunnen maken van
het openbaar halte-tot-haltevervoer.
We zetten meer in op het vrijwilligersvervoer van de mindermobielencentrales en starten een
overleg met de federale overheid om de knelpunten voor de vrijwilligers m.b.t. de cumul van
vrijwilligers- en onkostenvergoedingen op te lossen.
We investeren verder in de integrale toegankelijkheid en bereikbaarheid van stations, perrons,
haltes en voertuigen voor personen met een handicap of een ernstige mobiele beperking. We
stimuleren lokale besturen aan de hand van het Vademecum Voetgangersvoorzieningen te
investeren in obstakelvrije comfortabele voetpaden en een kwaliteitsvolle publieke ruimte.
Voor mensen met een verstandelijke beperking is het niet eenvoudig om de bus of de tram te
nemen, om gebruik te maken van het openbaar vervoer. Door de ondersteuning van innovaties
zoals Blue Assist maken we hen mobieler en weerbaarder.
Duurzame leefomgeving
Geluidshinder is een bron van ergernis en vermindert de levenskwaliteit. Door het nemen van
geluidsmilderende maatregelen willen we de leefbaarheid verbeteren. Hierbij besteden we
expliciet aandacht aan onder meer geluidsarme toplagen. Bij nieuwe woonontwikkelingen en bij
herbestemming van geluidsbelaste gebieden tot woongebied leggen we de initiatiefnemers
milderende maatregelen op om het geluidsniveau tot een aanvaardbaar peil te brengen.
Leefbare mobiliteit
Duurzame logistiek
Vlaanderen wil de Europese draaischrijf voor logistiek en transport blijven. Het is van groot
belang dat alle belangrijke economische poorten goed bereikbaar zijn. De logistieke sector moet
in 2020 een maximum aan toegevoegde waarde creëren en mag zich niet tot
transportactiviteiten beperken. Door een modale verschuiving te stimuleren kan Vlaanderen de
impact op mens en milieu beperken.
Logistieke consulenten ondersteunen de logistieke actoren om efficiëntiewinsten en de
bijhorende kostenbesparingen te realiseren door logistieke stromen op een meer duurzame
manier te organiseren. We evalueren de inzet van de Flanders Logistics-consulenten na 2 jaar
werking en breiden we ze gebeurlijk uit na een positieve evaluatie.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 50 van 167

We ondersteunen onderzoek naar duurzame en innovatieve logistieke concepten om de
logistieke, multimodale ketens in Vlaanderen zo concurrentieel mogelijk te maken en starten
hiervoor concrete proefprojecten op.
Bijzonder aandachtspunt blijft het aanbod, het onderhoud en de veiligheid van de parkings langs
de autosnelwegen.
Duurzame stedelijke logistiek
Binnen een globaal Vlaams kader voor stedelijke distributie zoeken we in samenwerking met de
lokale overheden en de bedrijfswereld naar duurzame en economisch rendabele oplossingen voor
de levering van goederen binnen stedelijke omgevingen. Daarbij kan bij het aanleveren van
goederen in watergebonden depots in de periferie van steden ook binnenvaart ingeschakeld
worden. Zo verzoenen we stedelijke logistieke noden en de leefbaarheid door het verminderen
van de verkeers- en milieudruk en het verhogen van de verkeersveiligheid. We spelen ook in op
nieuwe initiatieven die tot een duurzame stedelijke logistiek over de weg leiden met
gemotoriseerd vervoer of fietscargo’s.
De opmaak van een Vlaams beleidskader stedelijke distributie dient als leidraad voor steden en
gemeenten bij het opstellen van een eigen lokaal beleid inzake stedelijke distributie.
Duurzame belevering in een stedelijke omgeving faciliteren we via het PIEK-project en stedelijke
distributiecentra. We laten laden en lossen toe buiten de spitsmomenten en maximaal vanop
centrale verdeelplaatsen. De belevering gebeurt met stillere voertuigen en met geluidsarm laaden losmaterieel. Hiervoor ontwikkelen we samen met Leefmilieu en Ruimtelijke Ordening een
werkbaar (geluids)kader.
Lange en Zware Vrachtwagens (LZV’s)
Het proefproject Lange en Zware Vrachtwagens wordt uitgevoerd. Na een positieve evaluatie
wordt het toepassingsgebied verder uitgebreid, waarbij de regelgeving de inzet van LZV’s op
grotere schaal mogelijk maakt met garanties voor de verkeersveiligheid van alle
verkeersdeelnemers.
De juiste mobiliteitsprijs
Vergroening van het voertuigenpark
Innovaties in het ontwikkelen van duurzame voertuigen en het uitrollen van proefprojecten
m.b.t. het gebruik van dergelijke voertuigen (bv. de trambus, de lichtgewicht bus) worden
financieel ondersteund vanuit diverse beleidsdomeinen.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 51 van 167

Mobiliteitssturing via financiële stimuli
Mobiliteitssturend optreden via financiële stimuli kan een positieve impact hebben op de
doorstroming in congestiegevoelige gebieden. Het is daarbij belangrijk dat alle weggebruikers,
ook de buitenlandse, een bijdrage betalen voor het gebruik van onze infrastructuur. Het gaat
dan over vrachtvervoer én personenvervoer.
Slimme kilometerheffing vrachtwagens
De Vlaamse Regering zal daarom, in overeenstemming met het samenwerkingsakkoord van
31/1/2014 met de andere gewesten, een kilometerheffing voor het vrachtvervoer over de weg
invoeren in 2016. Inzake tarifering wordt daarbij gewaakt over de concurrentiepositie van onze
bedrijven en economische poorten, zoals onze havens, in vergelijking met onze buurlanden.
Daartoe wordt een flankerend beleid uitgewerkt.
Vergroening verkeersfiscaliteit
Voor personenwagens kunnen we een wegbeprijzing realiseren met een vignet of een heffing per
kilometer. Op basis van de resultaten van het uitgevoerde proefproject in de GEN-zone wordt in
overleg met de andere gewesten en de betrokken actoren onderzocht of en onder welke
voorwaarden (mobiliteitsimpact, sociale impact, impact op leefbaarheid, haalbaarheid, voldoende
alternatieven …) op termijn een kilometerheffing voor personenwagens budgetneutraal kan
worden ingevoerd. Als we rekeningrijden voor personenwagens invoeren, dan worden de vaste
belastingen afgeschaft. Het betreft de belasting op de inverkeerstelling (BIV) en de jaarlijkse
verkeersbelasting. In tussentijd kan een wegenvignet het principe van “de gebruiker betaalt” al
realiseren. We volgen de evoluties in het buitenland, zoals bijvoorbeeld de Duitse intenties voor
een vignet, op de voet en sluiten erbij aan indien dit leidt tot een goedkoper en beter
geïntegreerd systeem. We vergroenen de jaarlijkse verkeersbelasting binnen een budgetneutraal
kader
De Lijn: inkomsten en tarieven
Het ‘gratis beleid’ wordt afgeschaft. We verzekeren de toekomst van het openbaar vervoer door
een duurzame verhoging van de kostendekkingsgraad. Om dit te realiseren gaat er bijzondere
aandacht naar het beheersen van de uitgaven eigen aan de interne organisatie. Daarnaast
worden er extra inkomsten gegenereerd via reclame, verhoging controles zwartrijders,
commercieel medegebruik van infrastructuur en rechtvaardige en gedifferentieerde tarieven. Dit
wordt afgestemd op tarieven in vergelijkbare vervoersregio’s in Europa. We voeren
gedifferentieerde tarieven in bijvoorbeeld volgens doelgroep (bv. sociale tarieven), kwaliteit,
afstand en tijd. Na de uitrol van Retibo is bijsturing mogelijk.
We passen de beheersovereenkomst van De Lijn aan om de tarieven in grotere vrijheid te
bepalen. Hiervoor wordt het tarievenbesluit aangepast.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 52 van 167

Ketenmobiliteit en een (gewest)grensoverschrijdende mobiliteit worden gestimuleerd door een
volledige tarief- en ticketintegratie.
Bestuurlijke vereenvoudiging
Het huidige mobiliteitsdecreet versterkt de samenwerking tussen de lokale besturen, de Vlaamse
overheid en actoren zoals De Lijn. Het geeft de gemeenten de regierol in handen om het lokale
mobiliteitsbeleid proactief vorm te geven. Het mobiliteitsdecreet wordt deze legislatuur
geëvalueerd.
Voor grote projecten maken we gebruik van het nieuwe decreet complexe werken, met
bijzondere aandacht voor de publieke betrokkenheid. Door te werken met meer uniforme
typebestekken en gezamenlijke aanbestedingen worden efficiëntiewinsten geboekt.
We maken verder werk van een integrale ketenbenadering van de maritieme toegang van onze
havens. De Vlaamse Regering zal het loodswezen optimaliseren tot een performante en modern
uitgebouwde overheidsorganisatie die in dialoog met andere actoren van de nautische keten
zorgt voor een doelmatige en zo efficiënt mogelijke afwikkeling van de maritieme
verkeersstromen.
De werking van het loodswezen is veilig, betrouwbaar en klantgericht. Een open communicatie
met klanten en stakeholders wordt gewaarborgd. De prijszetting van de loodsgeldtarieven wordt
gebenchmarkt met de evolutie in vergelijkbare havens in de range Hamburg-Le Havre.
Optimale samenwerking met de federale overheid en de andere gewesten
gewesten
Samenwerking met de federale overheid
De Vlaamse Regering maakt bindende afspraken met de federale overheid om de regels m.b.t.
arbeidsrecht, fiscaliteit en sociale zekerheid zodanig te vereenvoudigen en te harmoniseren
opdat het mobiliteitsbudget effectief op ruime schaal kan ingevoerd worden.
De Vlaamse Regering onderneemt de nodige stappen en pleegt overleg met de federale overheid
zodat het rijbewijs met punten effectief ingevoerd kan worden en over een modernisering van
de wegcode.
Er zal ook overlegd worden over:
• Tarief- en ticketintegratie met o.a. NMBS, één ticketsysteem
•

Incidentmanagement

•
•

Uitvoering zesde staatshervorming
Vervoersplan NMBS en Meerjareninfrastructuurplan Infrabel

•

Arbeidswetgeving binnenvaartsector

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 53 van 167

•

Regelgeving LZV’s

Samenwerking
Samenwerking met de andere gewesten
We werken in elk geval samen rond onderstaande thema’s:
• Gewestgrensoverschrijdende verplaatsingen
•
•

Tarief- en ticketintegratie met o.a. MIVB, TEC, één ticketsysteem (gewestgrensoverschrijdende
(arbeids)mobiliteit)
Kilometerheffing/ wegenvignet

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 54 van 167

VIII. RUIMTELIJKE ORDENING
AMBITIENIVEAU
De ruimtelijke uitdagingen waar Vlaanderen als dichtbevolkte regio voor staat maken duidelijk
dat we nood hebben aan een dynamisch ruimtelijk ontwikkelingsbeleid met een hoog
ambitieniveau.
De rode draad is doordacht en zuinig ruimtegebruik die de ruimtelijke organisatie van
Vlaanderen versterkt en waarbij tegelijkertijd de leefbaarheid verbetert. We vrijwaren maximaal
de waardevolle open ruimte, creëren mogelijkheden voor een kwalitatief woonaanbod en
voldoende ruimte voor de ondernemingen. Multifunctioneel ruimtegebruik en het verweven van
functies zijn hierbij essentieel zonder de hoofdbestemming in het gedrang te brengen.
De bouwstenen van deze ambitie liggen in een nieuw strategisch en dynamisch beleidskader –
het Beleidsplan Ruimte Vlaanderen – dat voortbouwt op de krachtlijnen van het ruimtelijk
structuurplan Vlaanderen.
Daarnaast blijven we streven naar eenvoudige en rechtszekere procedures. Regelgeving die
uitgaat van een vermindering van administratieve lasten voor burgers en ondernemers blijft een
topprioriteit. Inspraakprocedures gebeuren op de meest nuttige en efficiënte wijze. Het
planologisch instrumentarium wordt gemoderniseerd, met het oog op uitvoeringsgerichtheid,
juridische houdbaarheid en flexibiliteit. Het nieuwe instrumentarium integreert de huidige
ruimtelijke planning en de milieueffectrapportage.
We ambiëren een slanke en performante overheid, waar correcte beslissingen op het meest
geëigende niveau gebeuren en waar een oplossingsgerichte administratie de burger of
ondernemer ondersteunt.

VERTROUWEN IN DE GEMEENTEN
Vlaanderen hanteert een vertrouwensmodel ten opzichte van gemeentelijke overheden en bouwt
het huidige controlemodel verder af. Dit betekent dat de Vlaamse overheid geen betuttelende
houding aanneemt richting gemeenten en enkel de strategische krijtlijnen uitzet zonder afbreuk
te doen aan de gemeentelijke beleidsruimte.
We leggen verantwoordelijkheid bij de lokale besturen en stimuleren een pro-actieve en
oplossingsgerichte houding, hierbij ondersteunen we de gemeenten (vorming, subsidies…).
Daarnaast worden de lokale besturen blijvend gestimuleerd om samenwerkingsverbanden op te
zetten met naburige gemeenten, dit met het oog op een optimale dienstverlening.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 55 van 167

NAAR EEN NIEUW STRATEGISCH KADER VOOR HET RUIMTELIJK BELEID IN
VLAANDEREN - BELEIDSPLAN RUIMTE VLAANDEREN
We realiseren het Beleidsplan Ruimte Vlaanderen als opvolger van het Ruimtelijk Structuurplan
Vlaanderen. Het BRV is de basis voor een strategisch, dynamisch en realisatiegericht ruimtelijk
ontwikkelingsbeleid.
Het BRV is een niet-bindende robuuste visie waarbij de ruimtelijke principes en de evenwichten
van het RSV worden meegenomen.
Er wordt gewerkt vanuit een bottum up benadering waarbij de betrokken bestuursniveaus
mekaar versterken en complementair fungeren, eerder dan mekaar te domineren.
Het beleidsplan zal een meer dynamische opbouw hebben waardoor het beter kan inspelen op
nieuwe uitdagingen en inzichten.
Het participatietraject dat gestart is tijdens de vorige legislatuur zetten we verder. We evalueren
het proces en de adviezen geformuleerd op het groenboek en we sturen bij. Het participatief
proces wordt verdergezet met het oog op het maken van belangrijke ruimtelijke keuzes.
We stimuleren een samenwerking op bovenlokaal niveau. Denken vanuit een regionaal belang in
plaats van de som van individuele lokale belangen maakt het mogelijk om tot breed gedragen
oplossingen te komen voor ruimtelijke vraagstukken.

VERDER BOUWEN AAN VLAANDEREN, INZETTEN OP VERANDERING
Wanneer we mensen willen aanzetten om mee te bouwen aan een welvarende samenleving, dan
moeten we ervoor zorgen dat ze ook kunnen wonen, werken en zich ontspannen in een
kwaliteitsvolle leefomgeving.
We moeten deze functies met elkaar verzoenen. Vlaanderen is te klein om het op te delen in
aparte ruimtes waar we al die functies kunnen beleven. Waar het kan, combineren we functies
zonder daarbij de hoofdbestemming in het gedrang te brengen. Dat doen we zowel in de
stedelijke agglomeraties, het bebouwd perifeer landschap als op het platteland. Beide hebben
hun specifieke pluspunten en uitdagingen. Beide verdienen een beleid op maat. We stimuleren de
verweving van functies en het meervoudig ruimtegebruik.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 56 van 167

OPEN RUIMTE
Multifunctioneel landelijk gebied
Bij de planning en inrichting van de open ruimte gaat Vlaanderen uit van voldoende draagvlak,
wenselijkheid en haalbaarheid. De leefbaarheid van het platteland, voldoende ruimte voor veilige
voedselproductie en kwalitatieve opwaardering van onze natuur zijn belangrijke
aandachtspunten.
We voeren een dynamisch openruimtebeleid, vertrekkende vanuit een gebiedsgerichte en
geïntegreerde ruimtelijke visie, waarbij rekening gehouden wordt met waterbeheer, landschap en
natuur, maar bijvoorbeeld ook met recreatie, mogelijke ecosysteemdiensten, landbouw,
voedselproductie en onroerend erfgoed.
Een multifunctionele gebiedsgerichte benadering van de open ruimte dringt zich op. Het landelijk
gebied wordt maximaal ingericht in functie van een kwalitatieve open ruimte en de
economische leefbaarheid van het platteland en al zijn functies. We hebben aandacht voor de
maximale bescherming van kwetsbare natuur. Anderzijds moet de samenleving in haar
verwachtingen ook rekening houden met de bedrijfseconomische doelstellingen van de Vlaamse
land- en tuinbouw.
Het openruimtebeleid zal vertrekken van een gebiedsgerichte en geïntegreerde aanpak. We
installeren een sterk overlegmodel en coördinatie tussen de verschillende overheden en sectoren.
Dit overleg moet afstemming zoeken tussen de verschillende sectorale programma’s zodat de
optelsom van alle ruimtevragen de draagkracht van het gebied niet overstijgt.
De invulling van de ruimtebalans, met zijn sectorale doelstellingen uit het RSV blijft de ambitie.
Maar dit doel hoeft niet noodzakelijk bereikt te worden door voor elke m2 planningsprocessen te
doorlopen. Voor het grootste deel van Vlaanderen liggen de bestemmingen reeds vast sinds de
gewestplannen. We focussen onze planningscapaciteit op die gebieden waar ruimtelijke winsten
te boeken zijn, waar transities te faciliteren zijn.
Met het oog op een duurzame en kwalitatieve inrichting en beheer van de open ruimte evalueren
en optimaliseren we het AGNAS-proces.
Landbouw met een actieve ro
roll in het landelijk gebied
De land- en tuinbouwsector neemt een belangrijke plaats in op het platteland en moet die rol
ook in de toekomst kunnen blijven spelen. We geven voldoende ruimte aan een economisch
rendabele landbouw.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 57 van 167

We voeren een actief grondbeleid uit in voor de landbouw strategische gebieden, waardoor
andere functies en transformaties de ontwikkeling van de landbouwactiviteiten niet in het
gedrang brengen.
De acties afgesproken in de conceptnota ‘Plan van aanpak ruimtelijk bedreigde bossen’,
goedgekeurd door de Vlaamse Regering op 31 januari 2014 voeren we verder uit om ecologisch
waardevolle bossen buiten de geëigende bestemmingszones beter te beschermen.
Gerealiseerde natuurgebieden worden planologisch verankerd. Ecologisch en maatschappelijk
waardevolle natuur- en bosgebieden worden maximaal gevrijwaard vanuit het principe van
verstandig ruimtegebruik.

RUIMTE VOOR WONEN
Ruimte in Vlaanderen is schaars. Als gevolg van de verwachte bevolkingstoename en de tendens
van gezinsverdunning zal de vraag naar bijkomende woonentiteiten blijven toenemen. Ook de
vergrijzing en de inclusie van mensen met een zorgnood in onze samenleving stelt uitdagingen
aan onze ruimtelijke ordening. Tegen 2020 wordt verwacht dat er 93.000 bijkomende
woongelegenheden nodig zullen zijn. We verhogen het ruimtelijk rendement van de bestaande
bebouwde ruimte. Door in te zetten op verdichting, renovatie en hergebruik op plaatsen waar
dit mogelijk is kan een belangrijk gedeelte van de extra vraag naar wonen opgevangen worden.
Kleine inbreidingsprojecten passen in die ambitie. Het zijn compacte woongelegenheden die een
kwaliteitsvolle ruimtelijke beleving toelaten. Nieuwe ruimte innemen kan alleen nabij de kernen
zodat de aantasting van open ruimte beperkt blijft. Nabijheid van werk, diensten en woonkernen
levert als een slimme verweving een duurzame organisatie van de ruimtelijke organisatie op en
houdt het aantal verplaatsingen beperkt. Toegankelijkheid, ruimte voor basisvoorzieningen, maar
ook voldoende openbare ruimte om beweging en sociaal contact te stimuleren, verwevenheid
van functies (handel, wonen, vrije tijd, werk…) en sociale mix zijn belangrijk om een leefbare en
aangename leefomgeving te creëren voor alle leeftijdsgroepen en de zorg te organiseren in de
onmiddellijke leefomgeving. Ten gevolge van de beperkte ruimte waarover we in Vlaanderen
beschikken en de evolutie in bevolking en gezinssamenstelling ontstaan er nieuwe woonvormen
zoals samen-wonen of co-housing.
Gelet op het beperkte aanbod op de markt, zal een actief grondbeleid gevoerd worden in
samenwerking met de andere besturen en private partners. Grondbeleid is maatwerk. Het beleid
zal een dubbel spoor volgen: in de eerste plaats zorgen dat meer kavels gelegen in de woonzone
op de markt komen en tegelijk ook het aanbod verhogen door het verantwoord aansnijden van
woonuitbreidingsgebieden. Voor de realisatie van deze woonuitbreidingsgebieden zorgen we
voor een eenvoudige en transparante procedure.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 58 van 167

De bestaande woongebieden moeten optimaal en kwalitatief ontwikkeld worden. We streven

naar een divers woningaanbod dat tegemoet komt aan de diverse woonwensen en innovatieve
woonvormen (starterswoningen, co-housing en andere vormen van groepswonen, zorgwonen
etc) afgestemd op de vraag. Meer verscheidenheid in het woningbestand naast modale woningen
als antwoord op de specifieke woonbehoeften van starters, eenpersoonsgezinnen en senioren.
We werken eventuele administratieve hinderpalen verder weg. We monitoren het aanbod en de
behoeften op een bovenlokale, regionale schaal.
Woonuitbreidingsgebieden die best niet meer ontwikkeld worden, bv. door een bestaande
overstromingsproblematiek, krijgen een nieuwe planologische bestemming. We onderzoeken of
een systeem van verhandelbare bouwrechten en planologische ruil als instrumenten kan ingezet
worden voor een actief en sturend ruimtelijk beleid.
We voeren een stedenbeleid dat de stadsvlucht tegengaat als onderdeel van het ruimtelijk
ontwikkelingsbeleid. Essentieel is het behoud en het vergroten van de leefbaarheid van de
woonomgeving en het creëren van een sterkte economische basis. We werken stimulansen uit
voor een slimme mobiliteit, de economie, de verweving van het stedelijk weefsel met groene en
blauwe aders, de realisatie van (rand)stedelijk groen, voldoende aanbod van voorzieningen,
onder meer onderwijs, gezondheidszorg, kinderopvang. Stadsrandbossen, die op een gedragen en
verantwoorde manier tot stand komen, moeten een antwoord bieden op de vraag naar meer
toegankelijk en recreatief groen.

RUIMTE VOOR ONDERNEMEN, BEDRIJVIGHEID EN HANDEL
Om voldoende ruimte te creëren voor nieuwe bedrijvigheid en Vlaanderen aan de top te houden
in Europa zorgen we ervoor dat er voldoende ruimte wordt bestemd en dat de bestaande
bedrijventerreinen optimaal snel gerealiseerd worden via een permanente monitoring van vraag
en aanbod..
We spelen daarbij in op de ruimtelijke logica’s van de economische netwerken en voorzien
voldoende ruimte voor bedrijventerreinen. We bepalen - op basis van subregionale tekorten en
opportuniteiten waar de extra bedrijventerreinen kunnen komen, rekening houdende met de
afgeronde planningsinitiatieven en de ontsluitingsmogelijkheden.
We spelen ook actief in op de locatie-eisen van de nieuwe economie en kringloopeconomie. Onze
veranderende industrie heeft aangepaste ruimte en een vereenvoudigd kader nodig. Er is nood
aan een aanpassing en bijstelling van de verouderde bestemmingscategorieën en de bijhorende
stedenbouwkundige voorschriften. Het gedateerd onderscheid tussen kmo / industrie klasse I en
II, regionale / lokale bedrijventerreinen – kantorenzones passen we aan aan de huidige
ruimtelijk-economische realiteit.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 59 van 167

Via inbreiding, activering en herontwikkeling van bestaande terreinen en de valorisatie van
black- en brownfields geven we nieuwe economische impulsen.
M.b.t. de problematiek van de zonevreemde economie en de economische activiteiten in het
landelijk gebied zetten we in op adequate beleidsinstrumenten om op een snelle manier
rechtszekerheid te geven voor de betrokken bedrijven en tegelijk afwegingen te kunnen maken
over de draagkracht van de omgeving.
Voor het Economisch Netwerk Albertkanaal wordt een beslissing genomen over de onderzochte
potentiële locaties waarna de concrete plannen worden uitgerold.

GEBIEDSGERICHTE EN GEÏNTEGREERDE AANPAK IN COMBINATIE MET EEN
UITVOERINGSGERICHT PLANNINGSINSTRUMENTARIUM EN FLANKEREND
INSTRUMENTARIUM
Om de kwaliteiten van de Vlaamse ruimte beter te bewaren is een
gebiedsgerichte/projectmatige en geïntegreerde aanpak nodig in het ruimtelijk
ontwikkelingsbeleid. Dit vraagt een sterk overlegmodel en coördinatie tussen de verschillende
sectoren en overheden.
Bij complexe processen waarbij verschillende thematieken aan bod komen is procescoördinatie
en integratie noodzakelijk , de Vlaamse Regering zal in die gevallen een procesmanager
aanduiden.
We zorgen voor een optimale instrumentele en organisatorische context met het oog op een
geïntegreerd grond- en pandenbeleid. Hiervoor bouwen we het bestaande instrumentarium om
tot een slagkrachtig instrumentarium. Hiervoor ontwikkelen we in eerste instantie een
strategisch en anticipatief verwervingsbeleid vanuit vastgestelde richtlijnen in verband met
financiële en beleidsmatige opportuniteiten.
We investeren in een modernisering van onze planologische instrumenten, met het oog op
uitvoeringsgerichtheid, juridische houdbaarheid en flexibiliteit. Bestemmingen moeten dichter op
realiteit en realisatie geënt worden.
We herdenken het huidige planningsinstrumentarium in functie van geïntegreerde
Omgevingsplanning dat gericht is op realisatie op het terrein en dat tevens flankerende (niet)ruimtelijke acties kan bevatten. We blijven inzetten op sterke gebiedsgerichte visies als basis
voor het ruimtelijk ontwikkelingsbeleid. We blijven ruimtelijke uitvoeringsplannen maken maar
stappen af van de grote gebiedsdekkende RUP’s. We focussen op meer gebiedsgerichte en/of
projectmatige planprocessen. De noodzaak, realiseerbaarheid en de effecten op korte termijn zijn

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 60 van 167

belangrijke criteria om nieuwe planprocessen op te starten. Projectmatige incentives vanuit de
problematiek van brownfields, ruimtelijk bedreigde bossen, het verbeteren van de infrastructuur,
bescherming van aaneengesloten landbouwgebieden en het bereiken van
instandhoudingsdoelstellingen zijn hier goede voorbeelden van. Bij de opmaak en evaluatie van
het regelgevend kader is het is van groot belang dat een level playing field wordt gewaarborgd.
Ondernemingen moeten met gelijke wapens kunnen concurreren met hun partners in Europa.
We zetten daarom welbewust in op een level playing field door Europese richtlijnen correct om
te zetten .
MER en ruimtelijk planproces dienen onderdeel te zijn van eenzelfde en geïntegreerd
maatschappelijk keuzeproces. Door de directe koppeling van het alternatievendebat – dat in
wezen een ruimtelijk debat is – aan het ruimtelijk planproces versterkt het ruimtelijk
ontwikkelingsbeleid en worden structurele en procedurele inconsistenties die optreden bij de
overgang van het mer-proces naar het planproces uitgesloten. Daarnaast betekent de integratie
een verkorting van de duurtijd van het planproces en een versterking van het draagvlak.
We zorgen in uitvoering van de conceptnota “Opmaak van een wetgevend kader voor de
integratie van de plan-mer en andere effectbeoordelingen in planprocessen voor ruimtelijke
ordening”, goedgekeurd door de Vlaamse Regering op 29 november 2013, voor een meer
procesmatige aanpak van de effectbeoordelingsprocedures voor plannen en programma’s. Naast
de maximale integratie van de verschillende effectbeoordelingen, beogen we een continue
kwaliteitsbeoordeling van deze beoordelingen. Binnen die filosofie participeert de dienst MER
van in het begin aan het ruimtelijk planningsproces en maakt op gewestelijk niveau deel uit van
het planningsteam. Ze werkt in het planningsteam en gedurende het gehele planningsproces
constructief mee aan de onderbouwing van milieubeoordeling over het betrokken plan.
We herwerken het uitvoeringsbesluit inzake de vorm en inhoud van RUPS. We zorgen ervoor dat
verouderde voorschriften op een eenvoudige wijze kunnen opgeheven worden. Voor kleine
wijzigingen aan de stedenbouwkundige voorschriften of het verordenend plan van bestaande
ruimtelijke uitvoeringsplanen werken we een snelle korte procedure uit.
We optimaliseren het flankerend instrumentarium en stemmen de verschillende financiële
compensatiemogelijkheden op mekaar af. Door te streven naar een billijke compensatie voor
geleden nadelen als gevolg van ruimtelijke plannen wordt de kans op de effectieve uitvoering
van ruimtelijke uitvoeringsplannen verhoogd.
We werken de conceptnota ‘ Harmonisering van de compenserende vergoedingen’ goedgekeurd
door de Vlaamse Regering op 20 december 2012 verder uit.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 61 van 167

MODERNISERING VAN HET INSTRUMENTARIUM + EFFICIËNTERE OVERHEID
Vergunningen
Het vereenvoudigen en versnellen van procedures en instrumenten blijft een speerpunt binnen
het Omgevings- en ruimtelijk ordeningsbeleid. Ook hier hanteren we het principe van een level
playing field door Europese richtlijnen correct om te zetten.
We operationaliseren de omgevingsvergunning in 2015. De Omgevings-vergunning integreert de
milieuvergunning en de stedenbouwkundige vergunning in 1 procedure en 1 beslissing. Burgers
en ondernemers krijgen sneller duidelijkheid en rechtszekerheid over hun plannen.
Naast opleiding en gerichte subsidiering worden de middelen uit het Omgevings-fonds
aangewend om de gemeenten te ondersteunen bij het invoeren van de Omgevingsvergunning.
Een belangrijk onderdeel hiervan is het ondersteunen van de omvorming en opleiding tot
Omgevingsambtenaren.
Na ervaringen die we opdoen in een 1° fase van declassering van de milieurubrieken (klasse 1
richting klasse 2) maken we op het moment van de invoering van de Omgevingsvergunning werk
van een 2° fase van declassering van milieurubrieken (klasse 1 richting klasse 2)..
Bij de implementatie van de omgevingsvergunning grijpen we de kans om ook de socioeconomische vergunning, te integreren in de omgevingsvergunning. Daar-naast doen we ook de
oefening voor andere bestaande vergunningen (bvb. natuurvergunning) en machtigingen, en
integreren we de sloopinventaris.
We verruimen de methodiek van 1 geïntegreerd Vlaams advies – dat nu enkel toegepast wordt in
de Omgevingsvergunning voor de complexe dossiers door middel van de Omgevingscommissieopdat dit ook voor eenvoudiger projecten mogelijk wordt. De Vlaamse adviesinstanties spreken
met een stem. Vergunningvragers krijgen duidelijkere standpunten van de overheid.
Vanzelfsprekend geldt dit enkel voor dossiers die een Vlaams advies behoeven.
We maken een inventaris van de bestaande (bindende) adviezen en machtigingen en kijken of er
hier nog efficiëntiewinsten kunnen geboekt worden. Vlaanderen past ook hier consequent het
subsidiariteitsbeginsel toe.
We promoten de digitalisering van de vergunningsprocedure om de administratieve lasten te
reduceren.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 62 van 167

Bij de invoering van de Omgevingsvergunning evalueren we de bestaande meldings-plichtige en
vrijgestelde handelingen zowel binnen de sectorale regelgeving van RO en milieu. Daarnaast
nemen we maximaal administratieve hinderpalen weg voor kleinere innovatieve projecten.
We starten een multisectoraal onderzoek met het oog op de maximale integratie en
vereenvoudiging van allerlei attesten (elektriciteit, riolering, EPB, afkoppeling water, …) om de
administratieve lasten en de kosten voor de bouwheer (en de overheid) tot een minimum te
beperken. Met dit onderzoek streven we naar de invoering van een attest dat tegelijk de correcte
uitvoering van een recent afgeleverde vergunning voor nieuwbouw attesteert.
We evalueren de bestaande instrumenten in de VCRO met het oog op meer duidelijkheid en
rechtszekerheid ten aanzien van de stedenbouwkundige vergunningstoestand van bestaande
gebouwen. Deze evaluatie kan leiden tot bijsturing en/of integratie van bepaalde instrumenten.
Hierbij is de nodige aandacht voor informatie naar de eigenaar of overnemer en voor
kostenbesparing en vermindering van de administratieve lasten.
Als referentiekader om milieuvoorwaarden te bepalen implementeren we de Europese Beste
Beschikbare Technieken voor milieuprestaties van bedrijven en we hanteren hierbij het principe
van het Level Playing Field.
We verkorten de termijnen voor de Raad voor Vergunningsbetwistingen en evalueren de
capaciteit van de Raad om een snelle, efficiënte en kwaliteitsvolle rechtsbescherming te
garanderen.
Projectmatige aanpak
We operationaliseren het decreet complexe projecten en starten met een aantal pilootprojecten
op Vlaams niveau. Na ervaring breiden we het toepassingsgebied verder uit voor eenvoudigere
projecten. Door al in het voortraject in inspraak te investeren versnellen we de afhandeling van
procedures en vergroten we het draagvlak voor dossiers.
In functie van de operationalisering bouwen we de werking van de VIP-Cel binnen het
departement Ruimte Vlaanderen verder uit en stellen we projectmanagers ter beschikking van de
Vlaamse overheid. De procesmanager begeleidt het hele project en zorgt voor een actief
relatiebeheer tussen de aanvrager en de adviesinstanties.
Leegstand en verwaarlozing
We evalueren en stellen het decreet tot bestrijding en voorkomen van leegstand en
verwaarlozing van bedrijfsruimten bij. Het decreet moet een duidelijk kader scheppen waarbij we
maximaal focussen op een herbenutting van de gebouwen en de bedrijfsruimte in functie van
nieuwe activiteiten. De leegstandsheffing wordt herwerkt tot een billijke heffing met soepele

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 63 van 167

procedures en voldoende rechtsbescherming. We gaan hierbij na welke instrumenten ter
beschikking kunnen gesteld worden van de overheid om actief leegstand en verwaarlozing aan
te pakken. De subsidieregeling wordt gefocust op hergebruik en herbestemming.
Handhaving
De beleidslijnen en -prioriteiten van de handhaving van de omgevingsvergunning worden
uitgewerkt in het handhavingsprogramma. De instrumenten van bestuurlijke handhaving
worden optimaal ingezet. We spitsen de handhaving inzake de omgevingsvergunning toe op de
belangrijkste niet regulariseerbare overtredingen, in termen van impact, omvang en duur.
Buurtwegenwet
We moderniseren de bestaande Buurtwegenwet en stellen de gemeenten in staat een
weloverwogen tragewegenbeleid te voeren vanuit een integrale beleidsvisie. Het nieuwe decreet
vormt het kader voor de actualisatie van de Atlas der Buurtwegen en biedt een optimale
bescherming van de bestaande of in gebruik zijnde functionele verbindingen. Hierbij hebben we
oog voor een meer logische taakverdeling, eenvoudige procedures en de noodzakelijke
rechtsbescherming. Om de planlast te beperken wordt maximaal gebruik gemaakt van bestaande
instrumenten.
Oplossingsgerichte
Oplossingsgerichte en klantvriendelijke Omgevingsadministratie
We maken verder werk van een oplossingsgerichte en klantvriendelijke (Vlaamse) administratie
en bouwen de administratieve lasten verder af. Administraties moeten oplossingen aanreiken en
faciliteren om een project vooruit te helpen en fungeren als een kenniscel die meewerkt aan het
vormen van draagvlak, steeds met het algemeen belang in het achterhoofd. Ook op het vlak van
handhaving dient de redelijkheid te primeren en staat oplossingsgerichtheid en
klantvriendelijkheid centraal . Het decretaal kader waarbinnen gewerkt wordt, dient deze
oplossingsgerichte manier van werken dan ook te ondersteunen en niet tegen te werken.
Administratieve lasten afbouwen betekent ook ‘vraag als overheid niet wat je al weet? ‘ Verdere
digitalisering en gekoppelde databanken zijn hierin belangrijk. De stappen die reeds gezet zijn op
het vlak van de digitalisering – digitale Omgevingsvergunning- zetten we verder.
Het is duidelijk dat - de Omgevingsvergunning en de ambitie om te evolueren naar een
geïntegreerde Omgevingsplanning, ruimtelijke ordening en milieu steeds meer met elkaar
verweven geraken. Het is evident dat naast regelgeving dit ook bereikt worden door een
efficiëntere overheid met een structurele integratie van ruimtelijke planning, MER en
milieuhinderbeleid, en van de vergunningverlening en handhaving. Dit brengt belangrijke
efficiëntiewinsten met zich mee zowel op het vlak van resultaat van de besluitvorming,
handhaving als op vlak van benodigd personeel.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 64 van 167

Om een consequent en efficiënt beleid te kunnen voeren is het noodzakelijk dat zowel leefmilieu
als ruimtelijke ordening onder de bevoegdheid van 1 minister van Omgevingsbeleid valt.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 65 van 167

IX. LANDBOUW, VISSERIJ EN PLATTELAND
Boeren en tuinders zijn ondernemers in het kwadraat. Vlaanderen wil ontwikkelingskansen
scheppen voor het hele palet aan bedrijven: voor gespecialiseerde bedrijven met vee, akkerbouw,
groenten en fruit, maar ook voor verbrede landbouw met hoevetoerisme en thuisverkoop,
stadslandbouwinitiatieven, biobedrijven, zorgboerderijen, en elke nieuwe vorm van verbreding
en/of diversificatie. Essentieel is dat ze duurzaam zijn. Wij werken voor elk maatregelen op maat
uit. Jongeren en nieuwe starters moeten optimaal begeleid worden met speciale aandacht voor
generatiewissel, de weerbaarheid van de sector (economisch, ecologisch en sociaal) moet
verhoogd worden en de stevige marktpositie in binnen- en buitenland moet behouden en
verstevigd worden terwijl de absolute milieudruk moet verminderen. Boeren en tuinders zullen
grondstoffen en productiefactoren doordacht beheren en blijvende aandacht besteden aan
maatschappelijke verwachtingen (biodiversiteit, klimaat, dierenwelzijn, water, …).
Daarbij aligneren wij ons qua duurzaamheid (milieu, dierenwelzijn, voedselveiligheid,…. ) op de
Europese wetgeving om een level playing field te garanderen. Verschillende product- en
productievoorwaarden leiden immers tot concurrentievervalsing tussen regio’s en landen. Enkel
indien de sector akkoord gaat, willen we verder gaan dan wat Europees bepaald is. Zoals andere
sectoren zal ook landbouw bijdragen tot de realisatie van de EU-milieudoelstellingen.
De agrovoedingssector is onlosmakelijk verbonden met deze Vlaamse landbouw, die gekenmerkt
wordt door hoge voedselveiligheidsstandaarden, een zeer hoge productiviteit, een hoog
kwaliteitsniveau en vakmanschap. e agrovoedingscluster is de sterkst in Vlaanderen verankerde
cluster van onze Vlaamse economie en telt meer dan 40.000 bedrijven met een tewerkstelling
van 155.000 personen. De sector heeft een dominante positie in zijn thuismarkt maar is
daarnaast - en in toenemende mate - een sector die veel exporteert. De sector heeft daardoor
een positief handelssaldo van meer dan 4,7 miljard euro en levert een bijdrage van 10% in het
globale exportcijfer van ons land. Op die manier draagt deze industriële cluster nadrukkelijk bij
tot de verwezenlijking van welvaart in ons land. Voor sommige producten voeren we de
wereldranking aan qua export.

FLANDERS FOOD VALLEY

Vlaanderen is in tal van domeinen een voorloper, een baanbreker. In de landbouw- en
voedingssector is dit niet anders. Door de hervorming van het Gemeenschappelijk
Landbouwbeleid komt de sector echter in een nieuwe wereld terecht. Een wereld waarin ze nog
meer dan tevoren zal moeten concurreren op wereldschaal.
Net als in andere domeinen is het daarom van cruciaal belang dat we innoveren. Dat we
producten van topkwaliteit maken met vernieuwende processen. Daarom willen we van
Vlaanderen de Food Valley van Europa maken. Land- en tuinbouwers en agrovoedingsbedrijven

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 66 van 167

zijn ondernemers van de toekomst die focussen op een innovatieve, duurzame en
multifunctionele bedrijfsvoering.
Op het vlak van logistiek kunnen we in de landbouwsector en agro-voedingssector nog heel wat
efficiëntiewinsten boeken. Op basis van extra studiewerk moeten er met de gehele agrovoedingssector afspraken gemaakt worden over slimme oplossingen om tot een efficiënter en
duurzamer logistiek netwerk te komen. Wij zetten pilootprojecten op.
Logistiek is ook erg belangrijk in het exportverhaal. De stevige exportpositie van bepaalde
landbouwproducten en de afgeleiden ervan moeten verder doorgang kunnen vinden en waar
mogelijk moeten nieuwe sectoren of markten aangeboord worden. Nog sterkere samenwerking
tussen landbouw en economie is een must om de export te versterken en buitenlandse
voedingsinvesteringen aan te trekken, om zo Flanders Food Valley te versterken.
VLAM moet verder stroomlijnen en professionaliseren, en de internationale voedingspromotie
versterken. Een nog nauwere samenwerking met Flanders Investment & Trade bij de prospectie
naar nieuwe afzetmarkten wordt vooropgesteld.
Directe en investeringssteun
We moeten onze land- en tuinbouwers alle kansen geven om hun onmisbare job te blijven
uitvoeren. Land- en tuinbouwers blijven directe steun ontvangen, zoals voorzien werd in de
conceptnota ‘Vlaamse implementatie van de GLB-2020-hervorming voor het onderdeel directe
steun’ dd. VR 23/12/2013 en via PDPO III (VR 24/1/2014). Daarbij zal Vlaanderen pijler II versterken
door een deel van de middelen van pijler 1 te transfereren naar pijler 2. Dit zal gebeuren volgens
een stappenplan: 0% in 2014, 5% in 2015, 7,5% in 2016 en 2017 en 10% vanaf 2018. De middelen
zullen enkel overgeheveld worden naar die pijler 2-maatregelen waar landbouwers rechtstreeks
de begunstigde van zijn.
Daarbij blijft het VLIF de motor van duurzame groei. We versterken het VLIF en voorzien de
nodige middelen, die minstens gelijk liggen aan het budget van de afgelopen jaren.
Land- en tuinbouwers worden permanent geconfronteerd met nieuwe ontwikkelingen (die
invloed hebben op de exploitatie en de rendabiliteit van hun bedrijf) of maatschappelijke
verwachtingen inzake leefmilieu, biodiversiteit, klimaat, dierenwelzijn en de kwaliteit van de
producten. Via het VLIF worden land- en tuinbouwers aangemoedigd om hun bedrijfsstructuren
voldoende snel aan te passen om aan die uitdagingen te voldoen.
Daartoe wordt het VLIF aangepast:
• Wij maken maximaal gebruik van de mogelijkheden om jongeren die bedrijven overnemen te
ondersteunen via vestigingssteun.
• Het investeringsbeleid zal een stuwende rol spelen in het realiseren van de weerbaarheid en
de duurzaamheid van de sector. Er zal specifieke aandacht gaan naar innovatieve en

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 67 van 167

•

•

•

•

milieuvriendelijke landbouw, waarbij investeringssteun geen stijging mag veroorzaken van
de milieudruk.
Er wordt ingezet op starters in de landbouwsector en op de nieuwe starters in de biolandbouw of de korte keten. Bedrijven die omwille van de aard (te klein, starters) en de
omvang telkens uit de boot vielen bij het aanvragen van investerings- of overnamesteun,
krijgen de mogelijkheid om ‘in te groeien’ en kunnen daartoe een opstartpremie aanvragen.
De leeftijd van de aanvrager is in deze regeling geen uitsluitingsvoorwaarde maar wel een
beoordelingscriterium.
Er zal voortaan ook steun voorzien worden voor niet-productieve investeringen waarbij alle
landbouwers steun kunnen krijgen voor kleine landschapselementen, niet-productieve
investeringen in water- of bodembeheer en groenschermen.
Wij zorgen ervoor dat actieve landbouwers die een bedrijf hebben dat rendabel is of
rendabel zal worden, toegang hebben tot overheidssteun bij investeringen. Hierbij worden
kansen geboden aan de ganse waaier van bedrijven: zowel gespecialiseerde bedrijven als
bedrijven die zoeken naar het realiseren van het verhogen van de toegevoegde waarde, als
de bedrijven die diversifiëren.
Er wordt een steunmaatregel ingevoerd die pure innovatie en vernieuwing stimuleert en
waarvan de realisatie investeringen vereist. Deze maatregel is gericht op landbouwers of
groepen van landbouwers.

De integrale duurzaamheid wordt verzekerd:
• Op de lijst van potentieel subsidiabele investeringen worden geen investeringen opgenomen
die onvoldoende bijdragen tot het verduurzamen van de sector.
• Er wordt een selectiesysteem opgezet. Dit is er op gericht investeringen te subsidiëren die
een wezenlijke bijdrage leveren aan de verduurzaming (sociaal, economisch en milieu). Op
die manier wordt een belangrijke verdere stap gezet in de verduurzaming van de door VLIF
verleende subsidies.
De effectiviteit van de maatregelen, vooruitgang en financiële uitvoering van het vernieuwde
VLIF zal opgevolgd worden via uitgebreide monitoring. Door betere, meer effectieve en
verhoogde monitoring zal nagegaan worden of de investering die de land- en tuinbouwer
uitvoert de beoogde milieu-efficiëntie oplevert. Zo zal voor de periode 2014-2020 het aantal
milieugerelateerde indicatoren verhoogd worden en zullen ook economische en sociale
duurzaamheidsindicatoren toegevoegd worden. De landbouw- en milieuorganisaties zullen onder
andere via het toezichtscomité van PDPO III daarbij betrokken worden.
Innovatie en onderzoek
De wereldwijde concurrentiestrijd wordt gewonnen door diegenen die de best mogelijke
producten op de meest efficiënte manier kunnen produceren. Vlaanderen beschikt onder andere
met het Instituut voor Landbouw- en Visserijonderzoek en de Flanders Food Pilot over

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 68 van 167

onderzoeksfaciliteiten van wereldniveau. De Vlaamse Regering zal daarom het ILVO, met de Food
Pilot als speerpunt, verder uitbouwen en moderniseren.
De resultaten van het innovatief onderzoek moeten nog meer ingang vinden bij de individuele
landbouwers zodat ook zij efficiëntiewinsten kunnen boeken. Binnen het landbouwonderzoek
zetten we ook in op agro-ecologische innovatie.
We creëren mogelijkheden voor de ‘landbouwportefeuille’ naar analogie met de succesvolle KMOportefeuille. Via de landbouwportefeuille krijgen individuele landbouwbedrijven de mogelijkheid
om nieuwe innovaties uit te testen bij de onderzoeksinstellingen, bij voorkeur geintegreerd aein
de KMO-portefeuille.
Tot slot zullen we de unieke samenwerking die momenteel op touw wordt gezet in het
onderzoek in de primaire sector structureel ondersteunen (cfr. Agrolink Vlaanderen). Alle Vlaamse
onderzoekspartners in de primaire sector slaan via Agrolink Vlaanderen voor de eerste maal op
een structurele wijze de handen in elkaar. Dat verhoogt de efficiëntie, betrekt de ganse keten, en
biedt ruimere toegang tot onderzoeksmiddelen. Het moet op die manier mogelijk worden om in
te spelen op de sterk toegenomen Europese middelen voor landbouw- en voedingsonderzoek.
Wij blijven m.b.t. de genetisch gemodificeerde organismen de keuzevrijheid van de teler, en van
de consument voorop stellen. De regelgeving mbt co-existentie en de verplichte etikettering
moeten dit garanderen. Om dit te onderbouwen kan toegepast en wetenschappelijk onderzoek
onder voorwaarden, verder gezet worden. Zo kan dit op geen enkel moment een verlies aan
biodiversiteit betekenen.
Duurzaam ondernemen
De IPM (integrated Pest management)-principes worden maximaal toegepast om het gebruik van
beschermingsmiddelen te beperken en de omschakeling naar ecologisch minder belastende
middelen te stimuleren.
Er dient meer onderzoek te gebeuren op Europees niveau naar de sterfte van bijen en de impact
van gewasbeschermingsmiddelen. Wij werken een actieplan uit m.b.t. de bijen-problematiek.
Het 2de strategisch plan biologische landbouw 2013-2017 wordt verder uitgewerkt. Een duurzame
kwalitatieve en kwantitatieve groei van de biologische productie in Vlaanderen, een
evenwichtige marktontwikkeling, en het optimaal ontwikkelen van de voorbeeldfunctie van bio
voor verduurzaming van landbouw en maatschappij zijn de doelstellingen.
Dit moet leiden tot een stijging van het aantal producenten, bereiders, verdelers en importeurs
en een groei van het bio-areaal.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 69 van 167

We waarborgen een evenwichtige opbouw en een effectieve en efficiënte uitvoering van het
vijfde mestactieplan alsook van het flankerend beleid met aandacht voor de rol van de
waterkwaliteitsgroepen en het Coördinatiecentrum voorlichting en begeleiding duurzame
bemesting.
Er wordt een regelgeving uitgewerkt die het mogelijk maakt om afspraken/engagementen
binnen een sector (landbouwbeleidsovereenkomsten) te verankeren en de uitwerking ervan op te
volgen.
Voedselverliezen: In een wereld waar 1 op 8 mensen chronisch honger lijdt, zijn verlies en
verspilling van voedsel en grondstoffen, zowel in de productie- als consumptieketen, ethisch
onaanvaardbaar. Maar het heeft ook een financiële implicaties en een milieu-impact.
Wij ontwikkelen actieplannen i.s.m. agrovoedingssector en de consumenten om preventief zoveel
mogelijk voedselverliezen te voorkomen.
Voor onvermijdbare verliezen en niet-eetbare nevenstromen zoeken we een zo hoog mogelijke
valorisatie.
Multifunctionele bedrijfsvoering
Het land- en tuinbouwbeleid kan niet geïsoleerd gevoerd worden. De land- en tuinbouwers
maken deel uit van een samenleving waarin vragen als ruimtegebruik, rust en ontspanning,
natuur ook erg belangrijk zijn. De land- en tuinbouw houdt binnen de Flanders Food Valley dus
rekening met de bezorgdheden van de samenleving én vice versa.
LandLand- en tuinbouw crisisbestendiger maken bij sterk schommelende
marktomstandigheden
marktomstandigheden
•

•

Het risicobeheer moet een nieuwe fase ingaan waarbij concreet wordt nagegaan hoe ver we
kunnen gaan in het verzekeren van bepaalde risicio’s:
o De werking van het landbouwrampenfonds wordt geoptimaliseerd: de administratieve
afhandeling moet eenvoudiger en sneller, meer duidelijkheid over de inzet van het
instrument moet meer rechtszekerheid geven, en [er moeten garanties komen op
voldoende middelen].
We onderzoeken of een all-weersverzekering haalbaar is.
o De landbouwsector blijft jammer genoeg een sector met een relatief hoog aantal
arbeidsongevallen. De sensibilisering wordt opgevoerd en actieplannen worden verder
uitgewerkt. Preventagri kan hierbij een sleutelrol spelen. Het doel is ‘go for zero’ naar
analogie met het verkeersveiligheidsbeleid.
Prijsvorming en –transparantie:
o We zetten pilootprojecten op om marktrisico’s in de sector af te dekken
o We creëren informatieplatformen waar voor de diverse sectoren de allerlaatste
tendensen op economisch, technisch, sanitair en fytosanitair vlak worden opgevolgd
zowel in binnen- als buitenland. Op die manier stellen we up-to-date informatie ter

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 70 van 167

beschikking van onze bedrijven in Flanders Food Valley die hen in staat moeten stellen
op wereldvlak een toonaangevende rol te blijven spelen.
o Wie geïnformeerd is, zal zich beter kunnen indekken tegen prijsschommelingen.
Daarom informeren we over de inzichten die leven bij landbouwers en bedrijven in de
agro-voedingssector en bij de consument, zodat de productie beter afgestemd kan
worden op de wensen van de markt.
o Het overleg binnen de agro-voedingsketen moet versterkt en moet leiden tot redelijke
prijzen voor de producenten. Coöperaties, Producenten- en brancheorganisaties
moeten dit overleg onderbouwen. Wij versterken de coöperatieve gedachte.
Vlaanderen zal het ketenoverleg als gesprekspartner erkennen en zal op vraag
afspraken binnen de keten via landbouwbeleidsovereenkomsten (LBO’s) vastleggen.
o We voeren het ‘Strategisch plan korte keten’ uit en stimuleren initiatieven die directe
verkoop producent-consument tot doel hebben.
Ruimte om rechtszeker te ondernemen:
•
•

•

De schaarse open ruimte in Vlaanderen moet zuinig en zorgvuldig beheerd worden. Hierbij
moet oog zijn voor de nood aan voldoende ruimte voor land- en tuinbouwactiviteiten.
De klimaatverandering, de terechte vraag om meer zorg te dragen voor het milieu en de
noodzaak om economische en ecologische doelen met elkaar te verzoenen, vereisen een
‘Verstandig groen’-beleid. De Vlaamse Regering zorgt voor bijkomende middelen zodat de
instandhoudingsdoelstellingen onverkort uitgevoerd kunnen worden, inclusief de uitwerking
van een programmatische aanpak stikstof en het herstructureringsprogramma stikstof.]Het
principe sterkste schouders, zwaarste lasten wordt gerespecteerd, en de focus wordt op de
Europese natuurdoelstellingen gelegd. De effectiviteit en de haalbaarheid op het terrein van
de implementatie van de natuurdoelen word ge-evalueerd. We creëren een wettelijk kader
voor vormen van vrijwillige natuurontwikkeling.
Landbouwers zullen aangemoedigd worden om het natuurlijk karakter van en de
biodiversiteit binnen het agrarisch gebied te versterken. Voorrang zal daarbij gegeven
worden aan initiatieven die door de landbouwers zelf kunnen genomen worden

Vlaamse beleidsagenda 's voor het buitengebied zijn talrijk: bekkenbeheerplannen, het Sigmaplan, mobiliteitsplannen, havenbeleid, landbouwbeleid, milieu- en natuurbeleidsplannen,
erfgoedbeleid,..... Deze uitwerking van projecten in het buitengebied worden vandaag al te veel
naast elkaar uitgevoerd waardoor burgers en bedrijven (meestal landbouwbedrijven)
geconfronteerd worden met een veelheid van initiatieven waarvan de samenhang niet duidelijk
is. Dit leidt tot onnodige onzekerheid bij burgers en bedrijven en wantrouwen t.a.v. de overheid.
Bovendien is dit verkokerd optreden van de overheid minder efficiënt voor haar interne werking
en investeringen.
In het landelijk gebied wordt maximaal ingezet op een kwalitatieve open ruimte en de
economische leefbaarheid van het platteland en al zijn functies. Hiertoe is een

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 71 van 167

gebiedsgerichte/projectmatige en geïntegreerde aanpak nodig. Dit vraagt een sterk overlegmodel
en coördinatie tussen de verschillende sectoren en overheden. Bij complexe processen waarbij
verschillende thematieken aan bod komen is procescoördinatie en integratie noodzakelijk , de
Vlaamse Regering zal in die gevallen een procesmanager aanduiden.
De geïntegreerde aanpak combineert de verschillende Vlaamse doelen in een gebied (economie,
mobiliteit, omgeving, landbouw, natuur, water, landschap), maakt de koppeling met lokale
agenda's en streeft naar kwaliteit. Hierdoor besparen we kosten, neemt het draagvlak toe,
verzekeren we de realisatie en zetten we kwaliteitsvolle uitvoeringen neer die ook buiten
Vlaanderen mogen gezien worden.
Het gaat om projecten in het buitengebied waarbij haast telkens landbouwers en
landbouwbedrijven betrokken zijn. Een voldoende betrokkenheid van en inbreng vanuit de
landbouwadministratie is noodzakelijk.
Oog voor welzijn:
•

•

Boeren op een Kruispunt: werking behouden – Wij verkennen nieuwe domeinen van
hulpverlening aan bedrijven in nood, en werken aan een preventief beleid (o.a.
faillissementspreventie)
Zorgboerderijen: werking behouden en versterken (ondersteuning steunpunt Groene Zorg)

Zesde Staatshervorming
De zesde staatshervorming zorgt voor heel wat bijkomende bevoegdheden die aan de land- en
tuinbouw gerelateerd zijn. De opdrachten van het Belgisch Interventie- en Restitutiebureau
worden overgedragen.
Vlaanderen zal vanaf nu de volledige controle hebben over Europese uitbetalingen aan de landen tuibouwers. De Vlaamse Regering zal onderzoeken hoe dit op een coherente en efficiënte
manier kan gebeuren met als doel de vlotte uitbetaling van alle mogelijke Europese steun.
De pachtwetgeving wordt geregionaliseerd. Dit moet aanleiding geven tot een globale evaluatie
van de problematiek van de beschikbaarheid van grond als productiefactor en de
generatieoverdracht, en van de nodige instrumenten die daaraan kunnen verhelpen.
De regionalisering van het landbouwrampenfonds geeft ons de mogelijkheid om vlotter te
kunnen beslissen over landbouwrampen . Wij onderzoeken de mogelijkheden van een allweersverzekering als alternatief.
Eén--loketloket-functie
Eén
Het Beleidsdomein Landbouw en Visserij wordt verder versterkt met aangelegenheden die direct
impact hebben op de doelgroep van land- en, tuinbouw, visserij, platteland en (agro)-voeding. Op
die manier kunnen die doelgroepen op één plaats terecht. Die één loket functie van het

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 72 van 167

beleidsdomein is van cruciaal belang binnen de Flanders Food Valley strategie. Dit zal immers
leiden tot efficiëntiewinsten in benadering en controle van die doelgroep. Een enig
doelgroepenbeleid binnen de Vlaamse overheid gericht op land-, tuinbouwers, vissers en de
(agro)voedingssector, wordt gecoördineerd vanuit het beleidsdomein landbouw en visserij.
Visserij
Ook de zeevisserij gaat een nieuw tijdperk in. Het hervormd Gemeenschappelijk Visserijbeleid
verhoogt nog meer de sense of urgency om over te schakelen naar nog duurzamere en
selectievere technieken. De uitvoering van het GVB, via het nieuwe Europees Visserijfonds, wordt
het speerpunt in de komende legislatuur.
We zullen daarom eerst en vooral het Operationeel Programma finaliseren en tegen eind 2014
indienen bij Europa. Daarin is de verdere verduurzaming van de visserijsector inderdaad de rode
draad.
Belangrijke uitdagingen voor de komende jaren zijn onder andere:
• De aanlandingsplicht implementeren.
• Met de kustvisserij inspelen op nieuwe beperkingen vanuit het Maritiem Ruimtelijk Plan.
•
•
•
•

Onderzoek door ILVO als motor voor transitie verder versterken. De samenwerking met het
VLIZ wordt verder uitgediept.
Het Aquacultuurbeleid dat in de voorbije legislatuur werd opgestart, verder stimuleren via
het opgerichte platform.
Marktgeoriënteerd beheer met actieve rol voor de producentenorganisatie.
Op EU-niveau pleiten wij voor gelijke visserij-voorwaarden voor zowel de ganse Europese als
de niet-Europese vloot die importeert.

Plattelandsbeleid
Zoals eerder gesteld, gaat de rol van de land- en tuinbouw verder dan enkel de primaire
productie. Het heeft evenzeer een cruciale functie als hoeder van het platteland. De Vlaamse
Regering blijft in de komende jaren een krachtig plattelandsbeleid voeren, geënt op het Vlaams
Programma voor Plattelandsontwikkeling 2014-2020.
Wij voeren een effectief dorpenbeleid.
Het Vlaamse platteland is zeer divers, van open vlaktes tot sterk bebouwde gebieden nabij
steden. Vlaanderen wil de leefbaarheid van dit platteland versterken. Naast stedelijk beleid hoort
een kwaliteitsvol en volwaardig plattelandsbeleid, gericht op het behoud en de versterking van
zijn eigenheid van dorpen, verder ontwikkeld te worden.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 73 van 167

Een dorp of woonwijk is niet te verengen tot een geheel van woningen, gebouwen en
voorzieningen, het is veeleer een leefgemeenschap van burgers met eigen specifieke lokale noden.
Het dorp is het niveau waar burgers vanuit een – soms vaag – identiteitsgevoel en een ‘gevoel
van behoren tot’, zelf initiatief (kunnen) nemen om hun omgeving zo leefbaar mogelijk te
houden. Het is het niveau waarop een participatief beleid concreet gestalte kan krijgen door
deze ‘collectieve zelfredzaamheid’ vanuit de overheid te stimuleren, te ondersteunen en te
faciliteren.
Een dorpenbeleid zal bijdragen tot een eigentijds en gedragen antwoord op de uitdagingen van
het platteland.
Vlaanderen zal een dorpenbeleid voeren door te zorgen voor aangepaste dienstverlening en het
vrij initiatief en het vrijwilligerswerk te ondersteunen. De plan- en regeloverlast voor
verenigingen wordt weggewerkt.
Daarnaast zullen we opportuniteiten (laten) ontwikkelen die de economische groeimogelijkheden
van het platteland creëren en/of ondersteunen.
De korte afstand tussen stad en platteland in Vlaanderen biedt in dat verband mogelijkheden:
het Korte keten verhaal, streekproducten, plattelandsvakanties,…. Daarnaast zijn er nieuwe
vormen van productie en recreatie in het platteland en stadsrand. Het enorme succes van de
volkstuinen blijven we bestendigen en honoreren, en we ondersteunen de paardenhouderij als
recreatieve en economische actor op het platteland zodat deze sector op een duurzame manier
geïntegreerd wordt.
Tot slot genereren we maximale output via een gebiedsgerichte en projectmatige aanpak met
grote betrokkenheid van lokale actoren. Dergelijk gebiedsgericht beleid biedt een specifiek
antwoord op de verschillende sociale, economische, ecologische, culturele en ruimtelijke
uitdagingen in zowel de plattelandsgebied als in de overgangsgebieden tussen het platteland en
de stad.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 74 van 167

X. LEEFMILIEU EN NATUUR
Onze omgeving wordt gekenmerkt door een hoge en nog steeds toenemende
bevolkingsdichtheid. Die bevolking wordt welvarender, neemt ruimte in beslag, verplaatst zich,
verbruikt grondstoffen, heeft voedsel nodig, brengt afval voort, weegt aldus op bodem, water,
lucht, natuur en klimaat en levert ook hinder op inzake geur, geluid, trillingen, slagschaduw en
stof. Zo komt die omgeving -nochtans bron van leven, ontspanning, schoonheid en geluk- onder
druk te staan van uitstoot, lozingen, uitputting enzovoort. Het vergt een oordeelkundig beleid en
doortastende maatregelen om dergelijke uitdagingen aan te gaan. Vanuit rentmeesterschap,
duurzame ontwikkeling, ecologische voetafdruk en transitiedenken is het de rol van de Vlaamse
overheid om -samen met andere overheden, ondernemingen, huishoudens en het middenveldwerk te maken van een afdoende bescherming en een gestage verbetering van onze
leefomgeving.
Horizontale oriëntaties
Het beleid inzake leefomgeving wordt voornamelijk aangestuurd vanuit de Europese Unie. De
doelstellingen die Europa politiek naar voor schuift en de richtlijnen die Vlaanderen juridisch
binden, bepalen in belangrijke mate de maatregelen die moeten genomen worden om de
leefomgeving te kunnen handhaven. Als uitgangspunten bij de totstandkoming en bij de
omzetting en de toepassing van Europese regelgeving gelden Level Playing Field respectievelijk
No Gold Plating, om er voor te zorgen dat ecologische waarde en economische groei hand in
hand gaan. Enerzijds streven we naar een tijdige, volledige en juiste vertaling en toepassing van
Europese regels, om te voorkomen dat milieu en natuur slachtoffer zouden worden van markt of
mededinging. Anderzijds ijveren we voor een doeltreffende, doelmatige en evenwichtige
uitvoering van ‘niet vergulde’ Europese regels, om bedrijven inzake productie en producten op
een ‘gelijk speelveld’ te laten aantreden.
Zowel de Europese regelgeving als de Vlaamse maatregelen veronderstellen een
oplossingsgerichte en klantvriendelijke administratie die met één stem spreekt (dus geen
tegenstrijdige adviezen) en slechts eenmaal dezelfde gegevens opvraagt. We gaan voort op de
weg van de vereenvoudiging en de versnelling van administratieve procedures en de
vermindering van administratieve lasten door onder andere digitalisering en het uniek loket.
Het samenwerken tussen de departementen Ruimte Vlaanderen en Leefmilieu, Natuur en Energie
zal bijdragen tot administratieve efficiëntiewinsten en een samenhangend en slagvaardig beleid
inzake leefomgeving. We zetten dan ook in op de reorganisatie van de betrokken beleidsvelden
op voorwaarde dat efficiëntiewinsten worden geboekt.
Ten aanzien van de gemeenten hanteren we een vertrouwensmodel en vermijden we
bevoogding, betutteling en controle. Aan de ene kant leggen we krijtlijnen op om gewestelijke en

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 75 van 167

Europese engagementen mee te helpen realiseren en responsabiliseren we hen, zonder de lokale
autonomie te schenden. Aan de andere kant bieden we ondersteuning aan om de bestuurskracht
te verhogen, binnen het kader van de subsidiariteit.
Door middel van vergroening van de economie in het algemeen en van de fiscaliteit in het
bijzonder -gepaard gaand met een flankerende aanpak- ontraden en bestraffen we
milieuvervuiling en belonen en bevorderen we milieuzorg. Want het saneren van verontreiniging
kost geld; daarom hanteren we het principe van de vervuiler betaalt. Maar het zorgen voor
milieu en natuur brengt op; daarvoor blijven we onder andere innovatie stimuleren en
implementeren.
Verticale prioriteiten
Water
Water is letterlijk levensnoodzakelijk en moet dan ook drinkbaar, beschikbaar en betaalbaar zijn.
Met Aquafin, de rioolnetbeheerders en de drinkwatermaatschappijen waarborgen we de kwaliteit
en de kwantiteit van water voor consumptie en verzekeren we de toegankelijkheid tot de
nutsvoorziening. De kosten van waterwinning, -afvoer en -zuivering moeten in de prijs worden
doorgerekend volgens het beginsel dat de vervuiler betaalt en met voldoende prikkels om
verspilling tegen te gaan en met sociale correcties voor beschermde klanten en aandacht voor de
competitiviteit en de concurrentiepositie van bedrijven.
•

•
•

•
•

We bewaken de prijszetting door de bevoegdheden aan te wenden die ter zake ingevolge de
zesde staatshervorming aan de gewesten zijn overgelaten, en brengen niet alleen de
tariefcontrole onder bij de Vlaamse Milieumaatschappij, maar ontwikkelen ook een
tariefregulering ter beïnvloeding van de drinkwaterprijs -rekening houdend met zowel de
vaste kosten als het dalend verbruik - en ter beoordeling van de prijsvoorstellen van de
drinkwatermaatschappijen. We waken er ook over dat drinkwatermaatschappijen en
rioolnetbeheerders de nodige investeringen doen in productiecentra, distributieinfrastructuur en saneringsinstallaties.
Ter beperking van de administratieve lasten voor ondernemingen maken we werk van een
elektronische aangifte en een integrale en transparante factuur.
We bevorderen de samenwerking tussen de drinkwatermaatschappijen om via
interconnectiviteit productie en consumptie onderling af te stemmen en zodoende de
zelfvoorzieningsgraad te verhogen en de afhankelijkheidsgraad ten aanzien van andere
landen en andere gewesten te verlagen.
Door drinkwatermaatschappijen en rioolnetbeheerders worden efficiëntietrajecten
uitgestippeld.
In het kader van de met de zesde staatshervorming overgedragen tarifaire bevoegdheden
schaffen we met ingang van 1 januari 2016 de ‘gratis’ kWh elektriciteit en de ‘gratis’ m³ water
af, voeren we tezelfdertijd voor waterafvoer en –zuivering een vaste vergoeding in die

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 76 van 167

gepaard gaat met een vermindering van de variabele vergoedingen voor waterlevering en
waterafvoer en –zuivering en verminderen we tezelfdertijd beide vaste vergoedingen in
verhouding tot het kindertal of de gezinsomvang.
In het Vlaamse waterzuiveringslandschap speelt Aquafin een belangrijke rol.
•

•

Gezien de bouwtijd en de levensduur van zowel zuiveringsinstallaties als
zuiveringsinfrastructuur ondersteunen we verder het onderhoud en de vervanging om
gebreken tijdig te voorkomen.
We responsabiliseren Aquafin door middel van ecologische en economische performantieindicatoren en een prestatiebudget.

Voorts moet ook de bescherming tegen wateroverlast worden verzekerd, door protectie,
preventie en partners die paraat staan in geval van nood.
•

•

•

•

Om overstromingen te voorkomen blijven we investeren in het (tijdelijk) vast-houden, het
bergen en het (vertraagd) afvoeren van water door middel van infiltratievoorzieningen,
wachtbekkens, oeverzones, overstromingsgebieden, dijken, stuwen, pompstations… We gaan
verharding tegen en promoten groendaken en groengebieden. We gaan erosie tegen via de
randvoorwaarden van het gemeenschappelijk landbouwbeleid en door overeenkomsten met
gemeenten en beheersovereenkomsten met landbouwers. We voorzien occasionele buffering
in openbare ruimten zoals parken en speelpleinen. En we zetten in op voorspellings- en
waarschuwingssystemen en interventiediensten om schade ingevolge overstromingen te
beperken.
We bevorderen afkoppeling door in begeleiding te voorzien waar dit economisch en
ecologisch zinvol is. In stadskernen bakenen we het gemengd gebied af als bij de heraanleg
de milieuwinst van een gescheiden stelsel beperkt is. Erbuiten zetten we in op het scheiden
van hemel- en afvalwater als de milieuwinst aantoonbaar is.
In signaalgebieden moet afstemming worden gezocht tussen bestemming en waterbergend
vermogen, bijvoorbeeld door aangepast bouwen, voorwaarden in de watertoets,
stedenbouwkundige voorschriften of verordeningen, planologische ruil of herbestemming.
Voor de waterhuishouding is, naast waterloopbeheer en waterpeilbeheersing, ook riolering
een belangrijke hefboom. We steunen de steden en de gemeenten of de rioolnetbeheerders
bij het aanleggen, het herstellen en het onderhouden van de rioleringen. De opbrengst van
de gemeentelijke saneringsbijdrage dient voor de uitbouw van het lokaal rioleringsstelsel.

Om schaarste en droogte tegen te gaan moeten naast regelgeving, handhaving, vergunningen en
heffingen ook andere instrumenten worden ingezet ter ontlasting van grondwaterlichamen die
zich in een ontoereikende toestand bevinden.
• We bevorderen zowel waterbesparing als hergebruik van water en vooral in kwetsbare
regio’s en kwetsbare sectoren.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 77 van 167

•

•
•

We werken een alternatief instrument uit, zoals een ecologisch drinkwater-tarief dat de
Europese staatssteunregels eerbiedigt, voor het in 2014 aflopend grijswaterbesluit dat als
omslachtig wordt ervaren.
Door een grondwaterstandvoorspeller en een verdringingsreeks op te stellen helpen we
zoetwaterbronnen te beschermen tegen uitputting ten gevolge van winning.
Voor de waterhuishouding zijn ook waterloopbeheer en waterpeilbeheersing belangrijke
hefbomen.

Behalve de kwantiteit moet ook de kwaliteit van waterlagen en waterlopen worden
gegarandeerd, inzonderheid in het kader van de Kaderrichtlijn Water en de Nitraatrichtlijn. We
blijven met de beschikbare middelen de nodige inspanningen leveren voor het in regel brengen
van een zo hoog mogelijk aantal grond- en oppervlaktewaterlichamen.
•

•

•

We zorgen voor het opmaken en het uitvoeren van tweede generatie stroomgebiedbeheerplannen met voorrang voor speerpunt- en aandachtsgebieden in de
verschillende bekkens en herstelplannen voor bedreigde grondwaterlagen.
We waarborgen een evenwichtige opbouw en een effectieve en efficiënte uitvoering van het
vijfde mestactieplan alsook van het flankerend beleid met aandacht voor de rol van de
waterkwaliteitsgroepen en het Coördinatiecentrum voorlichting en begeleiding duurzame
bemesting.
In overleg met de plaatselijke betrokkenen gaan we door met het afschaffen en het
samenvoegen van polders en wateringen om versnippering tegen te gaan en te komen tot
minder maar meer slagvaardige besturen die gebaseerd zijn op de hydrografische bekkens.
Waar zinvol ondersteunen we de oprichting van nieuwe polders of wateringen.

Bodem en ondergrond
We richten in samenspraak met de federale overheid een stookolietankfonds op.
Tegen 2019 zijn alle saneringen van verontreinigde bodems in kwetsbare gebieden in uitvoering.
Prioriteit gaat naar gronden met het grootste ontwikkelingspotentieel en de meeste
bevolkingsimpact. We ondersteunen privé-initiatieven voor de herontwikkeling van brownfields.
Blackfields saneren we van overheidswege met voorrang voor acute risico’s en verankerde
bestemmingen. We saneren bodems, waar zinvol door middel van planten en bacteriën om
grondverzet te vermijden.
Voor de ontginning van oppervlaktedelfstoffen gaan we uit van het beginsel van zelfvoorziening
voor zover ecologisch en economisch haalbaar. Ook zetten we actief in op alternatieven. En we
zorgen voor een kwalitatieve nabestemming en (de controle op) de realisatie ervan.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 78 van 167

Lucht
Rekening houdend met Europese doelstellingen en met het grensoverschrijdend karakter van de
uitstoot leveren we inspanningen om de aanwezigheid van onder andere fijn stof, stikstofoxides
en ozon te beperken. We implementeren het luchtkwaliteitsplan, evalueren de effecten en sturen
desgevallend bij.
•

We faciliteren de Lage Emissie-zones en pakken de hot spots in agglomeraties aan.

•

We relateren de autofiscaliteit aan de impact van de luchtkwaliteit .

Afval als/of grondstof
Ook voor afval geldt ‘beter voorkomen dan genezen’. Ter zake behoren we zonder twijfel tot de
top. Dat willen we zo houden en dus moeten we dit blijven opvolgen door in te zetten op
afvalpreventie, ecodesign (ook via overheidsaanbestedingen), hergebruik, sorteren, selecteren,
recycleren, composteren en recupereren (onder andere van materialen uit stortplaatsen, van
waardevolle metalen uit apparaten, van energie uit biomassa enzovoort). Daarmee schrijven we
ons in in een innovatieve kringloopeconomie.
•
•
•
•
•
•

We stimuleren de kringloopeconomie met een geactualiseerd Vlaams Materialenprogramma
als instrument.
We bestrijden het verspillen van water en voedsel en het verkwisten van grondstoffen en
energie door sensibilisering en responsabilisering van consumenten en producenten.
We reduceren de hoeveelheid restafval van gezinnen en bedrijven die bestemd is voor
eindverwerking.
We vermijden sluikstorten en zwerfvuil niet alleen door campagnes maar ook door
handhaving.
We stemmen de afvalverbrandingscapaciteit af op de nog resterende restafvalproductie.
OVAM zorgt voor een overkoepelende regie op Vlaams niveau.
Tegen 2015 laten we een impactanalyse uitvoeren over de invoering van statiegeld op
(plastic) flessen en blik.

Hinder
Hoewel bronnen van mogelijks onaanvaardbare hinder generiek via regelgeving en specifiek via
vergunningen worden aangepakt, blijkt er nood aan bijkomende inspanningen om dergelijke
hinder te voorkomen

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 79 van 167

•

•

Bij nieuwe woonontwikkelingen en bij herbestemming van geluidsbelaste gebieden tot
woongebied houden we rekening met geluidsbelasting door initiatiefnemers milderende
maatregelen op te leggen. :
Bij vermeende hinder door geluid, geur, trillingen en dergelijke zorgen we voor een
klantvriendelijk klachtenbeheer via een ombudsdienst die niet alleen klachten opneemt maar
ook doorgeeft aan de betrokken gemeente(n) en administratie(s) (zoals milieu- of
natuurinspectie) en terugkoppelt naar de klagers.

Natuur
Prioritair is de implementatie en de financiering van de instandhoudingsdoelstellingen binnen
een duidelijk kader en met flankerende beleidsmaatregelen, waarbij de sterkste schouders de
zwaarste lasten dragen en waarbij voorrang wordt gegeven aan de speciale beschermingszones,
hoewel erbuiten initiatieven mogelijk blijven en ook stadsrandbossen nog kunnen ontwikkeld
worden.
•

•

•
•

•

•
•
•

Zowel de kredieten voor aankoop, inrichting en beheer als de subsidies voor
terreinbeherende verenigingen en andere initiatiefnemers worden waar mogelijk en nodig
geheroriënteerd naar en gefocust op de realisatie van de instandhoudingsdoelstellingen.
We zorgen er voor dat ook in de Vogelrichtlijngebieden Peer, Linkerscheldeoever en Kuifeend
instandhoudingsdoelstellingen worden voorzien zoals afgesproken tussen de doelgroepen in
de overleggroep. Bij de financiering van natuurinrichting en -beheer worden diverse partners
gelijkwaardig behandeld.
De in het natuurdecreet voorziene instrumenten worden ingezet om zowel overheden en
verenigingen als gezinnen of bedrijven te betrekken.
We bevorderen het contact met de natuur bij de onderscheiden doelgroepen maar
waarborgen ook het evenwicht tussen toegankelijkheid en draagkracht van de natuur. In
uitvoering van het Natuurdecreet en ter verbreding van het draagvlak wordt natuur in
principe steeds toegankelijk behalve daar waar extra bescherming nodig is
Met respect voor het plaatselijk ruimtegebruik voorzien we natuur ook in of voor steden en
leggen groenblauwe netwerken aan als brug tussen stedelijk en landelijk gebied met ruimte
voor recreatie, toerisme, lokale economie en sociale of educatieve projecten. Zo zullen we
met respect voor de omliggende natuur de gebouwen op het domein Ter Rijst in Pepingen
restaureren en er een culturele en toeristische bestemming aan geven.
We beschermen de bijzonder waardevolle historisch permanente kustpolder-graslanden op
basis van de na het openbaar onderzoek vastgestelde kaart.
We onderzoeken de haalbaarheid van een mechanisme voor verhandelbare
boscompensatierechten.
In het kader van de Europese natuurdoelstellingen maken we werk van het opstellen en het
uitvoeren van de soortenbeschermingsplannen.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 80 van 167

•
•

•

We voltooien de Programmatische Aanpak Stikstof om duidelijkheid te verschaffen over de
vergunbaarheid van belastende activiteiten op beschermde percelen.
Wij pakken de problematiek van de bescherming van zeezoogdieren aan via het
Soortenbesluit en voorzien in een verbod op het gebruik van kieuw- en warrelnetten door
sportvissers aan de kustlijn
We voorzien bijkomende middelen voor instandhoudingsdoelstellingen en flankerend beleid

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 81 van 167

XI. DIERENWELZIJN
Gelet op het belang dat de Vlaamse Regering aan de overgehevelde federale bevoegdheid van
het dierenwelzijn wil toekennen, wordt dit een afzonderlijke bevoegdheid. Het
dierenwelzijnsbeleid en de –inspectie worden ingekanteld in het beleidsdomein Leefmilieu,
Natuur en Energie.
Er wordt een coherent beleid in de materie uitgewerkt, op basis waarvan in de eerste plaats een
goed georganiseerd en gericht controlesysteem tot stand wordt gebracht, zodat inbreuken op de
dierenwelzijnsregelgeving niet langer ongestraft blijven. De wetenschappelijke ondersteuning van
dit beleidsdomein wordt gewaarborgd door de Vlaamse Raad voor Dierenwelzijn, die als
onafhankelijk orgaan optreedt en een evenwichtige vertegenwoordiging van alle belangen in de
sector kent.
We voeren een responsabiliseringscampagne rond het houden van huisdieren (inclusief exotische
dieren).
Er wordt een kattenplan uitgewerkt, met als doelstelling de problematiek van zwerfkatten op te
lossen. De chirurgische castratie van biggen wordt verboden vanaf 2018, cfr de Europese
verklaring voor alternatieven voor chirurgische castratie van varkens. We evalueren het
regelgevend kader voor de invoer van gezelschapsdieren en overkweking van gezelschapsdieren.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 82 van 167

XII. ENERGIE EN KLIMAAT
VLAANDEREN ZET IN OP ENERGIE-EFFICIËNTIE.
Een prioriteit voor deze regeerperiode is het inzetten op energie-efficiëntie. Verstandiger omgaan
met energie zal niet alleen onze energiefactuur minder snel doen oplopen, het helpt ook in het
bereiken van de Europese klimaatdoelstellingen.
De omslag naar een koolstofarme samenleving kan maar bereikt worden door wereldwijde actie.
De Europese Commissie heeft het voortouw genomen met haar voornemen om de Europese
emissies te reduceren met 80-95% tegen 2050, maar zonder wereldwijde actie zal de
temperatuurstijging niet beperkt blijven tot + 2°C ten opzichte van de pre-industriële periode.
Een slim beleid dat hefbomen creëert, ook buiten Europa, is dus noodzakelijk.
We zullen de transitie naar een nieuw energiesysteem grondig voorbereiden. Dit vereist een
lange termijnvisie voor ons energiesysteem, waarbij economische, sociale en ecologische
belangen optimaal met elkaar sporen. Dit kan uitmonden in een Energiepact tussen de
verschillende overheden en tal van stakeholders. Voor het Vlaamse Gewest zullen de resultaten
van deze oefening van groot belang zijn voor de beleidsdoelstellingen inzake energie-efficiëntie,
de hernieuwbare energieproductie, de versterking van de interconnecties, innovatieve
oplossingen voor energieopslag, de energienorm, … Een breed gedragen lange termijnvisie zal de
noodzakelijke politieke en maatschappelijke stabiliteit garanderen voor essentiële investeringen
in energie-eficiëntie, energieproductie, transformatie, opslag en transport, … die een economische
groei en bijkomende binnenlandse tewerkstelling opleveren indien we tegelijk de energiefactuur
van de industrie bewaken.

DOELSTELLING 20-20-20
Elke overheid binnen de federale staat moet voldoende ambitie aan de dag leggen om de
Belgische klimaatdoelstellingen te bereiken.
We sluiten een billijk akkoord tussen de drie gewesten en de federale overheid over de verdeling
van de klimaatinspanning, waarbij iedere overheid voldoende ambitie aan de dag legt. Zo is een
sterk flankerend beleid vanuit de federale overheid cruciaal, aangezien de federale overheid over
een aantal belangrijke bevoegdheden op dat vlak beschikt.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 83 van 167

EnergieEnergie-efficiëntie / Energiebesparing
Vlaanderen maakt van energie-efficiënte een topprioriteit door o.a. gebouwen en bedrijven
energie-efficiënter te maken. We concretiseren de langetermijnvisie voor de grondige renovatie
van het bestaande gebouwenpatrimonium:
•
•

De Vlaamse overheid geeft daarbij zelf het goede voorbeeld. Het energieverbruik in haar
gebouwenpatrimonium wordt verminderd.
We evalueren het Energierenovatieprogramma 2020 uit 2007, verhogen de ambitie waar
mogelijk en stellen het bij tot 2030, na overleg met de stakeholders. We voeren de ambitie in
energie-efficiëntie op door verder in te zetten op hoogrendementsglas, muurisolatie en
hoogrendementsverwarming en maken onder meer hiervoor nieuwe minimale
kwaliteitsnormen op.

Er worden extra stimuli ingebouwd voor gecombineerde maatregelen en totaalrenovaties. De
individuele premies voor dakisolatie en hoogrendementsglas worden getrapt verlaagd. Premies
worden op maat gemaakt van de verschillende doelgroepen. De distributienetbeheerders zijn het
unieke loket voor alle energiepremies.
De taken en werking van het Fonds voor de Reductie van de Globale Energiekost voorzien we als
actieverplichting bij de distributienetbeheerders, maar beperken we tot energieleningen aan
beschermde afnemers. Er zal naar synergie worden gestreefd tussen projectpromotoren van
sociale energie-efficientieprogramma’s en lokale entiteiten.
We geven uitvoering aan het actieplan bijna-energieneutrale gebouwen. We evalueren in overleg
met de stakeholders tweejaarlijks of de EPB-eisen nog in overeenstemming zijn met de
kostenoptimale niveaus.
We verhogen de kwaliteit van het energieprestatiecertificaat (EPC) en maken hiervan een
slagkrachtig adviserend en begeleidend beleidsinstrument.
De gratis kWh bereikt vandaag moeilijk de meest kwetsbare mensen, bovendien blijkt dat de
maatregel de oorspronkelijk bedoelde sociale en ecologische doelstellingen onvoldoende haalt;
daarom schaffen we de gratis kWh af. We voorzien evenwel in maatregelen om energiearmoede
tegen te gaan.
Ten aanzien van de energie-intensieve bedrijven wordt het instrument van de
energiebeleidsovereenkomst uitgevoerd en zoeken we samen met de sectoren naar hefbomen
om innovatie en minder rendabele energie-efficientieprojecten te ontwikkelen.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 84 van 167

Ook voor andere bedrijven worden hefbomen voor innovatie en minder rendabele energieefficiëntieprojecten gezocht. We ontwikkelen een benchmarktool voor KMO’s zodat ze binnen
hun sector hun energieverbruik en gebruikte technologie kunnen vergelijken.
De economische valorisatie van restwarmte heeft een potentieel. We werken een kader voor
openbare warmtenetwerken uit in samenwerking met de betrokken actoren.
We benadrukken de belangrijke rol die WKK inneemt bij primaire energiebesparing en bijdrage
van WKK’s in een energiesysteem met meer en meer variabele productie.
Vermindering broeikasgasuitstoot
De Vlaamse CO2-reductiedoelstelling vraagt ambitieuze beleidsdomeinoverschrijdende
inspanningen. We rapporteren over de uitvoering van het klimaatplan, actualiseren het en indien
nodig sturen we per beleidssector bij zodat we op koers blijven richting 2020.
Voor het Vlaamse aandeel in de reductie van de broeikasgasuitstoot treffen we alle interne
maatregelen die technisch en economisch uitvoerbaar en maatschappelijk aanvaardbaar zijn.
Minstens de helft van de Vlaamse inspanning wordt door eigen broeikasgasreductie gerealiseerd.
Voor de aankoop van emissierechten moeten de internationale voorwaarden op het vlak van
duurzame ontwikkeling strikt worden toegepast en dient er een transparante rapportering te
gebeuren.
De middelen voor interne broeikasgasemissiereductiemaatregelen uit het klimaatfonds worden
prioritair ingezet voor energiebesparende maatregelen bij gebouwen. Vanuit kostenefficiëntie
wordt bijzondere aandacht gegeven aan sociale huurwoningen. De financiële opbrengst van deze
energiebesparing vloeit voor een deel naar de huurders en voor een deel terug naar het
klimaatfonds.
We pleiten voor ambitieuze maar tegelijk ook realistische lange termijn
broeikasgasemissiereductiedoelstellingen, rekening houdend met de inspanningen en
mogelijkheden van andere gewesten, EU-lidstaten en landen en het risico op carbon leakage.
Vanuit de gewestbevoegdheden participeren we aan de internationale klimaatfinanciering.
We ondersteunen verder klimaatinitiatieven van lokale overheden en sociale bewegingen.
Met het oog op het beperken van de netkosten worden de kosten en baten van de verplichte
aansluitbaarheidsgraad van 95% van alle woningen op het aardgasnet geëvalueerd en aangepast
in het licht van de verstrengende EPB-regelgeving. We stimuleren klimaatvriendelijke
alternatieven.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 85 van 167

Kostenefficiënte verhoging aandeel hernieuwbare energie
Hernieuwbare energie helpt net als energiebesparing om de klimaatdoelstellingen te realiseren.
We geven uitvoering aan de in het kader van de Europese richtlijn vastgelegde Vlaamse
hernieuwbare energiedoelstelling voor 2020 die we binnen België afspreken. Het actieplan
hernieuwbare energie 2020 wordt geactualiseerd zodat de doelstelling op de meest
kostenefficiente wijze kan worden gerealiseerd.
Om de hernieuwbare energiedoelstelling verder in te vullen verhogen we het minimaal aandeel
hernieuwbare energie bij nieuwbouw, grondige renovatie van woningen en niet-residentiële
gebouwen rekening houdend met een kostenoptimaal niveau.
Binnen het energiebudget worden de middelen voor de groene warmtetender versterkt.
Biomassa wordt bij voorkeur gebruikt voor groenewarmteproductie. Ingeval van
groenestroomproductie wordt het zoveel als mogelijk gecombineerd met warmteproductie.
Voorts faciliteren we de ontsluiting van geothermie.
We hervormen en vereenvoudigen het certificatensysteem voor groene stroom en WKK en maken
het waar nodig conform aan nieuwe Europese regelgeving. We nemen maatregelen om het
certificatenoverschot af te bouwen. We denken hierbij aan:
• een focus op de meest kostenefficiënte technologieën;
• een verlenging van de banking van certificaten;
•
•
•
•
•

een verhoging van het quotum voor WKK en GSC;
een afbouw van de ondersteuning voor marktrijpe technologieën (bv windenergie) op basis
van een automatische degressiefactor;
een geleidelijke omschakeling van exploitatiesteun naar investeringssteun voor
zonnepanelen en andere kleinschalige hernieuwbare energie technologieën;
het monitoren van het hernieuwbare energiebeleid van andere gewesten en lidstaten;
gerichte investeringen in O&O waardoor hernieuwbare energie steeds minder ondersteuning
behoeft.

Mogelijke effecten van deze maatregelen op de competitiviteit van de energie-intensieve
bedrijven worden aangepakt.
Als voorbereiding van een volledige integratie van hernieuwbare energieproductie in het
marktsysteem, bouwen we de steun voor nieuwe installaties af. We werken niet enkel met een
ondersteuningsduur maar ook met een maximaal ondersteuningsvolume. We laten de
producenten bijdragen aan het herstel van het evenwicht tussen aanbod en vraag door de steun
niet op momenten van negatieve prijzen toe te kennen en de consumenten door in te zetten op
vraagrespons.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 86 van 167

BETAALBARE ENERGIE
Betaalbare energiefactuur voor gezinnen
In de toekomst moeten gezinnen de mogelijkheid krijgen om hun vraag aan te passen volgens de
kost van energie op verschillende tijdstippen van de dag.
Preventie en detectie van energiefraude wordt een taak van de netbeheerders. Samen met de
Vlaamse administratie zal fraude met tellers, zonnepanelen of andere decentrale productie
sneller gedetecteerd en bestreden worden.
De middelen voor de energiescan worden geheroriënteerd naar maatregelen die energiearmoede
aan de bron aanpakken, met een sterke operationele rol voor sociaal economieprojecten. We
verminderen de energiearmoede aan de bron via een lager verbruik en zetten prioritair in op
energiebesparende maatregelen, met behoud van de minimale levering van aardgas en
elektriciteit. We zorgen voor verhoogde energiepremies voor de beschermde afnemers. Het
sociale dakisolatieprogramma wordt versterkt en een bijkomend sociaal programma voor
hoogrendementsglas en spouwmuurisolatie wordt opgestart.
We zetten verder in op een doeltreffende en maatgerichte samenwerking tussen netbeheerders,
OCMW’s en andere actoren zodat maximaal wordt vermeden dat mensen in energiearmoede
terecht komen.
We onderzoeken op welke manier het financiële risico op wanbetaling bij leveranciers
verminderd kan worden, zonder dat hierdoor de factuur van de eindgebruikers verhoogd wordt.
Competitieve energiekost voor bedrijven
Naast de bovengenoemde maatregelen om de kosten voor de energiefactuur te drukken, zal de
Vlaamse Regering samen met de federale overheid de meerkosten van gas en elektriciteit die
gelden voor industriële gebruikers in al hun componenten eenduidig vergelijken met die in
andere relevante landen en regio’s.
We voeren een energienorm in voor energie-intensieve bedrijven die ervoor zorgt dat de som
van de meerkosten en nettarieven niet hoger ligt dan in de buurlanden. Hiermee moet in de
eerste plaats de competitiviteit van deze bedrijven gevrijwaard worden.
Tot 2020 voorzien we de huidige maximale compensatieregeling voor de indirecte carbon
leakage met middelen uit het klimaatfonds. Dit is noodzakelijk om de internationale
competitiviteit van onze bedrijven te vrijwaren.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 87 van 167

Hervorming energielandschap
We voorzien een verdere stroomlijning van de structuren van het distributienetbeheer in
Vlaanderen en stimuleren een verdere integratie binnen de werkmaatschappijen. We hebben
geen bezwaar indien de gemeenten opteren voor het behoud van de twee grote
distributiewerkmaatschappijen omdat ze elkaar stimuleren tot efficiëntie.
We maken de verlenging van de statutaire duurtijd mogelijk van alle Vlaamse DNB’s tot 2019. We
passen ook het decreet op de intergemeentelijke samenwerking aan zodat
distributienetbeheerders een beroep kunnen doen op een privépartner die niet actief is in de
energieproductie.
De onafhankelijkheid en de optimale werking van de Vlaamse energieregulator VREG worden
verder versterkt .
We creëren bij aanvang van de regeerperiode onmiddellijk een decretaal kader met als basis de
Europese richtsnoeren opdat de VREG zo snel als mogelijk een tariefmethodologie kan
vastleggen. Daarin worden de saldi uit de vorige tariefperiodes, mede veroorzaakt door de
federale bevriezing van de nettarieven, afzonderlijk per netbeheerder verrekend. Dit decretaal
kader geeft tevens de richtsnoeren voor de tariefstructuur voor de zuivere nettarieven inclusief
een overgangsregeling tot 2016. Deze overgangsregeling actualiseert de huidige tariefstructuur
zodat de voorziene netvergoeding onder verbeterde vorm geoperationaliseerd kan worden door
de netbeheerders in 2015. De overgangsregeling maakt een tariefaanpassing in 2015 mogelijk
zodat de sinds 2012 opgebouwde financieringstekorten worden weggewerkt op zo kort mogelijke
termijn. De nieuwe tarieven voor netgerelateerde kosten zijn kostenreflectief.
Distributienettarieven elektriciteit en aardgas worden hervormd tot een zuiver netgerelateerd
tarief per doelgroep dat de capaciteit die een klant reserveert reflecteert. Het tarief is
kostenreflectief voor afname en injectie, houdt rekening met de kosten voor aanleg en gebruik
van het net en objectiveerbare verschillen worden geïntegreerd zoals de densiteit van het net
(stedelijk of ruraal).
Voor de sociale en ecologische openbare dienstverplichtingen onderzoeken we de mogelijkheid
voor een uniforme Vlaamse bijdrage. In afwachting daarvan schrappen we het plafond op de
solidarisering tussen de distributienetbeheerders van de kosten voor de hernieuwbare energie
onmiddellijk.
Op het vlak van energiediensten willen we voorkomen dat distributienetbeheerders oneerlijke
concurrentie veroorzaken ten aanzien van de leveranciers van energiediensten omwille van hun
activiteiten inzake opname en beheer van meetdata. Daarom willen we een niet-discriminerende
behandeling van de aanbieders van energiediensten, overeenkomstig de richtlijn energieefficiëntie, verzekeren.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 88 van 167

Het Vlaams Energiebedrijf wordt een dochteronderneming van PMV met als taak de aankoop en
doorverkoop van energie aan de Vlaamse overheden (centraal en lokaal, alsook entiteiten
onderworpen aan de wet op de overheidsopdrachten). Gelet op deze gewijzigde opdracht zal een
belangrijke kapitaalvermindering doorgevoerd worden.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 89 van 167

XIII. WONEN
Wonen is een basisrecht. Iedereen heeft nood aan een geschikte, betaalbare woning in een
kwaliteitsvolle omgeving.
De belangrijkste partner op de huisvestingsmarkt is de private sector. De overheid heeft een
ondersteunende rol in het voorzien van voldoende aanbod aan woongebieden en
bouwmogelijkheden, normeringen en een sociale correctie waar nodig. Voor het sociale
huisvestingsbeleid zijn de belangrijkste partners de sociale huisvestingsmaatschappijen in
samenwerking met al dan niet private actoren.
Steden en gemeenten zijn dé regisseur van het lokaal woonbeleid. De Vlaamse overheid zal de
regelgeving waar mogelijk beperken tot een regelgevend kader, dit met het oog op het
bevorderen van maatwerk door de lokale besturen in functie van noden, behoeften en
wenselijkheden van hun woonbeleid.
Gelet op de impact van leegstaande, onbewoonbare en verwaarloosde panden op de lokale
leefomgeving, en de verantwoordelijkheid die de lokale overheden vandaag reeds hebben inzake
inventarisatie en opvolging van deze panden, wordt ook de fiscale verantwoordelijkheid
geconcentreerd op lokaal niveau binnen een algemeen Vlaams kader dat dubbele heffing en
administratieve overlast vermijdt.
De Vlaamse Regering blijft ook in de toekomst de intergemeentelijke samenwerkingsprojecten
ondersteunen.
Tussen de entiteiten van het beleidsveld wonen enerzijds en andere publieke entiteiten
anderzijds wordt maximaal ingezet op informatiedeling.
De Vlaamse Regering geeft verder uitvoering aan het decreet Grond- en Pandenbeleid. Rekening
houdend met het vernietigingsarrest van het Grondwettelijk Hof ter zake, wordt het resterende
instrumentarium optimaal ingezet met het oog op het realiseren van het vooropgestelde
groeipad, dat wordt verlengd tot 2025. De voortgangsrapportage zal verder worden aangewend
om de realisaties inzake sociale woningbouw binnen de gemeenten in kaart te brengen teneinde
de vooropgestelde objectieven te halen. Aanvullend is voorzien om 6.000 extra woningen te
realiseren in het segment van de bescheiden woningen.

GRONDBELEID
In overleg en door samenwerking met de lokale besturen wordt in uitvoering van art. 4.1.7 van
het decreet grond-en pandenbeleid een inventarisatie gemaakt van publieke en semi-publieke

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 90 van 167

gronden. We zullen publieke rechtspersonen (gemeentebesturen, OCMW’s, kerkfabrieken,
huisvestingsmaatschappijen, de Vlaamse Gemeenschap en het Vlaams Gewest, …) stimuleren om
gronden op de markt te brengen en/of aan te wenden voor de algemene maatschappelijke
noden qua huisvesting en infrastructuur. Lokale overheden worden ook gestimuleerd om
gronden in erfpacht te geven aan sociale huisvestingsmaatschappijen.

EIGENDOMSVERWERVING WORDT VERDER GESTIMULEERD
Met de overdracht van de fiscale bevoegdheid voor de eigen woning (woonbonus) naar
Vlaanderen kunnen we de woonfiscaliteit grondig herzien. We willen eigendomsverwerving
blijven ondersteunen, maar besteden tegelijk aandacht voor de impact van zulk
ondersteuningsbeleid op de vastgoedmarkt en op de budgettaire duurzaamheid voor de
overheid. We onderzoeken tevens de mogelijkheid om, binnen de contouren van het budgettaire
kader, een keuzemogelijkheid te voorzien in de woonfiscaliteit waarbij belastingplichtigen bij de
verwerving van hun woning kunnen opteren voor ofwel de toepassing van de woonbonus ofwel
voor een verminderd registratierecht.
Bestaande contracten blijven gehonoreerd aan de afgesproken voorwaarden. Voor contracten
afgesloten vanaf 1 januari 2015 verminderen we het basisbedrag van het aanslagjaar 2015 met
het bedrag van de 10-jarige verhoging. We behouden gedurende 10 jaar die verhoging van 760
euro bovenop het nieuwe basisbedrag. Voor die contracten berekenen we het belastingvoordeel
aan het tarief van 40%. Voor eenzelfde onroerend goed kan ook maximaal 2 maal gebruik
worden gemaakt van de woonbonus.
Voor de bestaande contracten behouden we voor de berekening van de belastingvermindering
de fiscale bedragen van het aanslagjaar 2015.
We maken werk van een budgetneutrale vereenvoudiging van de registratierechten en
herwerken de bestaande gunstmaatregelen naar een globaal lager tarief voor de gezinswoning.
De filosofie van de meeneembaarheid van betaalde registratierechten blijft behouden.
Wij willen een beleid dat nog meer Vlamingen de mogelijkheid biedt een eigen woning te
verwerven. Hiertoe geven we, waar nodig, ook dat extra duwtje om een woning te kunnen
verwerven.
De Vlaamse Regering blijft het realiseren van sociale koopwoningen belangrijk vinden, ook al
wordt dit niet langer ondersteund met subsidies. Wel worden alle aangegane engagementen uit
het verleden, vanaf het gunstig advies op het lokaal woonoverleg en de aanmelding bij de VMSW,
verder nageleefd. De Vlaamse Regering zal, samen met het stopzetten van de financiering, een
nieuw kader ontwerpen voor sociale koopmaatschappijen omtrent het realiseren en overdragen

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 91 van 167

van sociale koopwoningen. De rol van de IVA Inspectie RWO zal in dit kader worden herbekeken
en herleid.
Het stelsel bijzondere sociale leningen wordt geobjectiveerd door onder andere een regionale
diversificatie van huizenprijzen mee in rekening te nemen bij het bepalen van de ‘maximale
verkoopwaarde’ van het onroerend goed. We beperken ook de voorwaarden voor de toekenning
van sociale leningen door private nieuwbouw, grondaankopen en herfinanciering uit te sluiten.
Er wordt onderzocht hoe er met de beschikbare middelen een rechtvaardige en noodzakelijke
stimulans kan worden gegeven met een optimaal bereik.
Er wordt nagegaan of de erkende kredietmaatschappijen een complementaire functie kunnen
vervullen bovenop de sociale leningen. Het systeem van dubbele waarborgen wordt geïntegreerd
in het licht van de globale waarborgpositie van de Vlaamse overheid.
De verzekering gewaarborgd wonen zal verder worden gepromoot in samenwerking met de
bankensector en de sociale huisvestingsmaatschappijen.
We herstellen het principe van wonen in eigen streek in eer, rekening houdend met de
opmerkingen van het grondwettelijk hof.

EEN TOEGANKELIJKE PRIVATE HUURMARKT
De Vlaamse Regering wil een versterking van de private huurmarkt.
Uitgangspunten worden de betaalbaarheid, de bescherming van de woonkwaliteit en
woonzekerheid voor de huurder en het versterken van de garanties en betaalzekerheid voor de
verhuurder. Na de overdracht van bevoegdheden inzake woninghuur wordt in eerste instantie
prioriteit gegeven aan het verzekeren van continuïteit en homogeniteit in de regelgeving. We
werken aan een Vlaamse Huurcodex met eigen accenten. Aanpassingen aan de
woninghuurwetgeving zullen alleen worden doorgevoerd na overleg met verschillende betrokken
partijen De Vlaamse wooninspectie voert bij betwisting van schadegevallen een
oorzakelijkheidsonderzoek vertrekkende van de plaatsbeschrijving zoals opgesteld bij aanvang
van de huurovereenkomst. Dit gebeurt zeker indien er een huurpremie werd toegekend door de
Vlaamse Overheid.
Door een aanpassing aan de hedendaagse noden willen we huurders en verhuurders beter
beschermen tegen tegenslagen, maar ook voldoende flexibiliteit bieden. We streven naar een
vermindering van de administratieve overlast, we maximaliseren transparantie over de
verantwoordelijkheden, faciliteren naar langetermijncontracten, maken huurprijsaanpassingen
mogelijk bij duurzame investeringen bijvoorbeeld door de invoering van de
renovatiehuurovereenkomsten, en garanderen de woningkwaliteit.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 92 van 167

Er wordt werk gemaakt van stimulerende maatregelen voor renovatie, vernieuwbouw en
langdurig verhuur van kwalitatieve woongelegenheden aan derden.
Daarnaast zetten we in op het tijdelijk aanwenden van huursubsidies, en zorgen ervoor dat deze
terecht komen bij diengenen die het echt nodig hebben.
Er wordt verder werk gemaakt van de bescherming tegen huurachterstallen en wanbetaling voor
de verhuurder enerzijds en continue huisvesting voor de huurder anderzijds. Het fonds ter
preventie van uithuiszettingen wordt geëvalueerd.
Leegstand en verkrotting van gebouwen wordt aangepakt. Tijdelijke bewoning moet hier
gestimuleerd worden om o.a. kraken en onveiligheid te voorkomen. Gemeenten en SHM’s worden
gestimuleerd om leegstaande panden op te kopen en te renoveren of in sociaal beheer te nemen
met als doel een herbestemming voor sociale woningen te realiseren. We zorgen er ook voor dat
leegstaande of verkrotte woningen gemakkelijker onteigend kunnen worden, met het oog op
sociaal woonbeleid.

SOCIALE HUURSECTOR
We evalueren en vereenvoudigen grondig het kaderbesluit sociale huur, met het oog op het
versterken van lokale regisseursrol van de gemeente en de sociale verhuurder. Sociale
huurwoningen worden volgens tijdelijke contracten ter beschikking gesteld na het voldoen aan
de inschrijvings- en toelatingscriteria. In de toekomstige huurprijsberekening van sociale
huurwoningen wordt onder andere rekening gehouden met de energieprestatie en renovatie van
de woning, het inkomen van de bewoner en wordt regionale differentiatie mogelijk. Zo willen
wedoorstroming bevorderen naar de private huur- of koopmarkt door wie de woonladder kan
opklimmen. Zodoende kunnen sociale woningen ter beschikking worden gesteld aan de meest
behoeftigen. Inkomensgrenzen worden sneller afgetoetst, het eigen of gedeeltelijk bezit van een
woning wordt in principe uitgesloten. Inzake de taalbereidheidsvoorwaarden evolueren we van
een inspanningsverbintenis naar een geattesteerd of bewezen resultaat, met respect voor de
rechtspraak en het recht op wonen.
Elke vorm van fraude moet worden uitgesloten.
We zetten in op een betere bezettingsgraad en een energiezuinige renovatie of vernieuwbouw
van het bestaande patrimonium. Die nieuwe projecten moeten beantwoorden aan de moderne
woonbehoeften, maar ook voornamelijk aan de behoeften van de sociale huurder.
De leegstand van sociale woningen wordt tot een minimum herleid. Daarnaast wordt er volop
ingezet in het optimaliseren van de bezettingsgraad van het sociaal woonpatrimonium.
Het financieringsbesluit, procedurebesluit en beheersvergoedingen worden geëvalueerd.
Ondermeer in functie van kortere procedures, minder administratieve overlast en

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 93 van 167

efficiëntiewinsten, dit gebeurt tevens met de ABC van de VMSW en het infrastructuurbesluit in
functie van het voorzien van een realistische kwaliteit.
Het bindend sociaal objectief voor huurwoningen wordt behouden in functie van een optimale
spreiding van het sociale huuraanbod in Vlaanderen. Elke sociale huisvestingsmaatschappij zal
tegen 2019 een minimale schaalgrootte van 1000 sociale woningen in een al dan niet
aaneengesloten werkingsgebied moeten hebben. Indien die sociale huisvestingsmaatschappij
volgens de voortgangsrapportage niet op schema zit om over het werkingsgebied het
gemiddelde bindend sociaal objectief te realiseren, wordt haar erkenning ingetrokken tenzij kan
aangetoond worden dat er externe factoren zijn die verantwoorden waarom het objectief niet is
gehaald. Door middel van prioritering worden visitaties verdergezet om de werking van sociale
huisvestingsmaatschappijen in functie van prestatie-indicatoren verder te optimaliseren en te
professionaliseren.
We benadrukken de belangrijke rol van de sociale verhuurkantoren. Sociale verhuurkantoren
worden erkend in hun rol als intermediair tussen de private verhuurmarkt en de sociale
huurders. De SVK’s worden optimaal ondersteund in functie van het verder ontplooien van hun
activiteiten en de realisatie van een verruimd aanbod ten einde het aantal woningen in beheer
verder te laten toenemen. Het SVK-besluit zal daartoe worden geëvalueerd en waar nodig
bijgestuurd.
Private actoren moeten op vrijwillige basis de mogelijkheid hebben om een sociaal woonaanbod
aan te bieden al dan niet binnen een ruimer privaat project zonder overnamegarantie. We zetten
verder in op het werken via de procedure ‘constructieve benadering overheidsopdrachten’,
procedure aankoop goede woning en design and build. We bekijken de voor- en nadelen en
werken binnen een afgebakend budgettair kader de CBO-procedure verder uit om een verdere
doorstart te kunnen geven aan realisaties binnen sociale huisvesting.
De taakstelling van de afdeling Toezicht van het agentschap Inspectie RWO, dat zelf geïntegreerd
wordt in het nieuwe beleidsdomein Omgeving, wordt geëvalueerd en bijgestuurd waar nodig en
beperkt tot haar essentie.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 94 van 167

XIV. ONDERWIJS
Het Vlaams onderwijs is van een excellent niveau. Dat blijkt telkens weer uit internationaal
vergelijkend onderzoek. Op die topprestaties mogen we terecht trots zijn. Op al het goede
kunnen we verder bouwen. Evenzeer zijn er knelpunten. En die moeten we op een verstandige en
gerichte manier aanpakken, als we die toppositie willen behouden.
Onderwijs moet daarom ambitieus zijn. De lat hoog leggen werkt motiverend en zorgt voor
sterke resultaten. We moeten leraren en leerlingen stimuleren en ondersteunen bij de ambitie om
steeds hoger te reiken, zodat bij afstuderen elk kind kan steunen op een ruime vorming en
opleiding om de uitdagingen van morgen aan te kunnen.
Een onderwijsbeleid dat daarop inzet, is ons doel. We maken dat beleid samen met alle
stakeholders, onder meer de koepels, het GO! en de vakorganisaties. We vertrekken hierbij vanuit
een duidelijk afgebakende rolverdeling tussen de partners. De overheid moet haar
verantwoordelijkheid nemen voor het in heldere kaders vaststellen van het ‘wat’. Concreet: wat
verwachten we dat leerlingen kennen en kunnen en welke attitudes hebben ze ontwikkeld op
een bepaald moment in hun schoolloopbaan? Daarvoor reiken we als overheid middelen aan:
omkadering, werkingsmiddelen, investeringsmiddelen en nascholingsmiddelen. Kortom, de
overheid bepaalt de doelstellingen, het kader en randvoorwaarden voor een kwalitatief
onderwijs en bewaakt deze.
De wijze waarop deze kennis en vaardigheden worden aangebracht – het ‘hoe’ – blijft een taak
van de scholen. Daarbij schenkt de overheid het nodige vertrouwen in scholen en leerkrachten,
met ex-post controle en zo weinig mogelijk planlast. Zij moet ook veel terughoudender zijn in
het toebedelen van nieuwe opdrachten aan het onderwijs, bijvoorbeeld met betrekking tot
maatschappelijke problemen of zelfs opvoedingskwesties. De focus moet opnieuw liggen op de
kerntaak van het onderwijs: het ontwikkelen van de nodige kennis, vaardigheden en attitudes
om te komen tot personen die op een kritische, maatschappijbetrokken, autonome,
verdraagzame, creatieve en verantwoorde manier kunnen participeren en bijdragen aan de
samenleving.
We kiezen dus uitdrukkelijk voor mensen. De school is de plaats waar het effectief gebeurt. We
zetten de leerlingen, leraren en schooldirecties opnieuw centraal. In hen willen we investeren.
Want precies zij schrijven dagelijks op het terrein het concrete verhaal voor morgen. Daarvoor
verdienen ze vertrouwen en passende steun. Van de overheid, maar ook breder, van de
samenleving.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 95 van 167

KWALITEIT EN VEREENVOUDIGING:
•

We verminderen het aantal administratieve verplichtingen en voorschriften voor
verantwoording. Bij de ontwikkeling van nieuwe onderwijsregelgeving voeren we een
regeldruk-toets in. De gedragen aanbevelingen uit het rapport ‘Kom op tegen planlast’
voeren we uit.

•

We blijven achter de principes van het Kwaliteitsdecreet van 2009 staan inzake de
kwaliteitscontrole op scholen, maar geven bij de toepassing ervan de eigen
verantwoordelijkheid van scholen een belangrijkere plaats. We willen de klemtoon meer
leggen op kwaliteitsbeleid dat scholen zelf ontwikkelen. We maken duidelijke afspraken over
welke normen door de inspectie gehanteerd worden bij de vaststelling van tekorten m.b.t. de
decretale kwaliteitseisen en welke instrumenten bij de scholen kunnen opgevraagd worden
ter verantwoording. Alleszins behoort het evaluatiebeleid tot de volledige autonomie van de
school. In dialoog met scholen en ouders gaan we na hoe we de voortschrijdende
juridisering van ons onderwijs, waarbij beslissingen van klassenraden en schoolbesturen
almaar vaker worden voorgelegd aan de rechter, op een concrete manier kunnen
terugdringen.
Op het einde van het basisonderwijs worden alle leerlingen getoetst. De doelstelling is zowel
feedback te kunnen geven in het kader van de interne kwaliteitscontrole van de scholen als
gegevens te verzamelen op systeemniveau. Met de onderwijsverstrekkers wordt
overeengekomen om de huidige OVSG-toetsen en de interdiocesane toetsen te valideren in
samenspraak met het Steunpunt Toetsontwikkeling, dat de peilingsproeven en
paralleltoetsen ontwikkelt. Op die manier kan een toets toolkit ontstaan. Met de realisatie
van dezelfde doelstelling voor ogen voeren we gesprekken met de onderwijsverstrekkers van
het secundair onderwijs en bekijken we hoe de bestaande peilingsproeven daartoe een basis
kunnen vormen..
We evalueren de eindtermen met het oog op een reductie en duidelijkere formulering ervan.
We geven scholen meer vrijheid voor het invullen van hun curriculum. De vakkenlijsten
blijven bestaan en het zijn de leerplanmakers die beslissen welke competenties in welke
vakken of vakkenclusters behaald moeten worden. Daarbij moet het ook duidelijk zijn welke
leraar er verantwoordelijk is voor de uitwerking en realisatie ervan.
Voor elke studierichting wordt een goede aansluiting met het hoger onderwijs en/of de
arbeidsmarkt verzekerd. Daartoe wordt met de arbeidsmarkt structureel overleg gepleegd,
zowel op Vlaams als op regionaal niveau. Met het hoger onderwijs wordt overleg gepleegd
om de eindtermen secundair onderwijs beter af te stemmen op de startcompetenties voor
het hoger onderwijs.
We evalueren de procedure voor de ontwikkeling van beroeps- en onderwijskwalificaties en
sturen deze bij om tot een werkwijze te komen die sneller kan inspelen op maatschappelijke
veranderingen.

•

•

•

•

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 96 van 167

•

•

•
•

We voeren het decreet betreffende Maatregelen voor leerlingen met specifieke
onderwijsbehoeften uit en volgen de resultaten nauwkeurig op, met bijzondere aandacht
voor de eventuele impact op de leerlingen met specifieke onderwijsnoden, de betrokken
leerkrachten en de medeleerlingen in de scholen van het gewoon onderwijs. Waar nodig,
sturen we bij. Aan kinderen voor wie in het buitengewoon onderwijs de beste
ontwikkelingskansen liggen, blijven we daar een duidelijk toekomstperspectief bieden.
Samen met het Agentschap voor Kwaliteit in Onderwijs en Vorming (AKOV) gaan we een
gesprek aan met de aanbieders van collectief huisonderwijs, met het oog op het
optimaliseren van de slaagkansen bij de examens van de Examencommissie. . Waar nodig
vullen ze hun aanbod aan en/of sturen ze het bij. Indien aanvullingen/bijsturingen een
beperking inhouden voor het eigen pedagogisch en onderwijskundig project – in het licht
van de grondwettelijke vrijheid van onderwijs – geeft de verstrekker aan wat als alternatief
zal worden aangeboden.
Om het aantal spijbelaars terug te dringen, maken we verder werk van preventie en een
sneller optreden tegen spijbelgedrag.
We creëren een nieuwe en eenvoudige decretale grondslag voor schoolinschrijvingen,
waarbij we de keuzevrijheid van de ouders maximaliseren. In afwachting daarvan zorgen we
er in ieder geval voor dat de huidige inschrijvingsregelgeving niet langer van toepassing is
op het buitengewoon onderwijs. Daarnaast zoeken we een oplossing voor de problematiek
van de meervoudige aanmeldingen en inschrijvingen.

INFRASTRUCTUUR:
•

•

•

We maken werk van een masterplan scholenbouw. We creëren bijkomende schoolcapaciteit,
in de eerste plaats in de steden en gemeenten waar de capaciteitsdruk het grootst is. In heel
Vlaanderen pakken we de schoolgebouwen op de wachtlijst aan die zich in de meest urgente
situatie bevinden.. Een meerjarenbudget is noodzakelijk om een planmatige inzet van de
middelen mogelijk te maken.
De nieuwe of vernieuwde schoolgebouwen moeten multifunctioneel zijn en ter beschikking
staan van de lokale gemeenschap (kinderopvang, hobby-, amateur- en sportclubs, lokale
verenigingen, …) en in de vakantieperiodes van speel-, jeugd- en sportpleinwerking, … Scholen
kunnen voor de openstelling een kostendekkende vergoeding vragen. We stemmen de
verschillende regelgevingen en richtlijnen op elkaar af. Subsidiestromen kunnen
gecombineerd worden weliswaar zonder overlap.
Op vlak van financiering willen we alternatieve mogelijkheden benutten – voor zover
haalbaar, wenselijk en rekening houdend met hun ESR-impact en impact op de schuldgraad
en juridische eenvoud.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 97 van 167

LERARENLOOPBAAN:
•

•

•

We hervormen de lerarenopleiding. De beleidsevaluatie en de rapporten van de thematische
werkgroepen kunnen daartoe een aanzet geven. In elk geval zullen instromers in de
lerarenopleidingen voor inschrijving moeten deelnemen aan een niet-bindende
toelatingsproef. Deze niet-bindende toelatingsproef wordt na 3 jaar geëvalueerd. Bij het
uittekenen van de nieuwe lerarenopleiding zetten we in op de kennis van de te onderwijzen
vakinhoud net zoals op de noodzakelijke didactische vaardigheden alsook klasmanagement.
Van onderwijsinstellingen verwachten we dat ze hun verantwoordelijkheid nemen door
voldoende stageplaatsen aan te bieden.
We sluiten een pact met de vakorganisaties en de onderwijsverstrekkers om de
lerarenloopbaan weer aantrekkelijker te maken en het behoud van mensen in het beroep te
verhogen. In het bijzonder hebben we aandacht voor de werving van leraren, de
aanvangsbegeleiding, taakbelasting en werkzekerheid van startende leraren en de
professionalisering in het algemeen. We opteren voor een gefaseerde aanpak, zodat
deelakkoorden over bepaalde aspecten mogelijk zijn, evenwel vanuit een omvattende visie.
We bouwen meer flexibiliteit en autonomie in voor onderwijsinstellingen om een echt
personeelsbeleid te kunnen voeren in hun school. Dat zal scholen toelaten om hun kader
kwalitatiever in te vullen en hun leraren maximaal en efficiënt in te zetten in de klas We
stimuleren onderzoek gericht op het didactisch handelen van leraren (praxisonderzoek) en
het versterken ervan.

BASISONDERWIJS:
•

•

•

We zetten in op een maximale participatie aan het kleuteronderwijs. Kinderen vanaf 3 jaar
willen we zo veel mogelijk daadwerkelijk naar school doen gaan. We doen daarvoor een
beroep op o.a. de Huizen van het Kind.
In het lager onderwijs behouden we een geïntegreerde benadering, maar investeren we in de
laatste jaren nog meer in het ontdekken en ontwikkelen van talenten, waarbij wetenschap
en techniek als apart leergebied verder wordt uitgewerkt om het aldus een evenwaardige
positie te geven.
We voeren een actief talenbeleid om de talenkennis van het Standaardnederlands en
moderne vreemde talen te versterken. Daarom moeten de eindtermen vreemde talen (Frans,
Engels of Duits) ambitieuzer worden geformuleerd. Taalinitiatie in het lager onderwijs kan in
het Engels, Frans en Duits worden aangeboden wanneer de leerlingen het
Standaardnederlands voldoende onder de knie hebben. Projecten rond het gebruik van
vreemde talen in zaakvakken in het secundair onderwijs blijven verder mogelijk.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 98 van 167

SECUNDAIR ONDERWIJS:
•

We voeren het masterplan hervorming secundair onderwijs uit in dialoog met het
onderwijsveld.

OPWAARDERING TECHNISCH EN BEROEPSONDERWIJS:
•

•

•

•

•

We maken werk van een moderne, kwaliteitsvolle didactische uitrusting voor
(nijverheids)technische en beroepsgerichte opleidingen in het secundair onderwijs, zodat
leerlingen leren werken met apparatuur die zij op de arbeidsmarkt ook zullen bedienen.
Daartoe wordt er samengewerkt met de VDAB, de private sector, het volwassenenonderwijs,
syntra en het hoger onderwijs.
We rollen het STEM-actieplan en het Actieplan werk maken van werk in de zorgsector verder
uit en maken via concrete maatregelen leerlingen warm voor richtingen wetenschap en
techniek alsook voor zorgrichtingen.
In het kader van het werkgelegenheidspact, nodigen we de werkgevers uit om, volop in te
zetten op het aanbieden van kwaliteitsvolle stageplaatsen in technische en beroepsgerichte
opleidingen.
Samen met het beleidsdomein werk creëren we een geïntegreerd duaal stelsel van leren en
werken, dat beleidsmatig en maatschappelijk als gelijkwaardig wordt beschouwd met alle
andere vormen van secundair onderwijs en dat perspectief biedt voor jongeren én
ondernemers. De nieuwe Vlaamse bevoegdheid- het industriële leerlingwezen - is hiervoor
een hefboom. Duale opleidingsvormen zijn een volwaardige kwalificerende opleiding en een
nuttig instrument in de strijd tegen ongekwalificeerde uitstroom en jeugdwerkloosheid. Ook
voor jongeren zonder diploma die ouder zijn dan 18 jaar, kan een duaal leer-werktraject een
passende oplossing zijn om een kwalificatie te halen. In het stelsel van leren en werken
bieden we leerlingen maatwerk aan op basis van een grondige en neutrale screening en
toeleiding. We garanderen elke leerling die instapt in een duaal traject voor leren en werken
een concrete werkervaring in een (private) onderneming. Een resultaatsgerichte financiering
dient bij te dragen aan de realisatie van de werkcomponent. Verschillen in statuut en
verloning nemen we weg. Syntra Vlaanderen krijgt een duidelijke regierol in de realisatie van
de werkcomponent van arbeidsmarktrijpe jongeren. We werken aan het ombuigen van de
neerwaartse trend in deelname van de Leertijd.
We ontwikkelen een eenduidig juridisch kader voor de verschillende vormen van
werkplekleren en alternerend leren en werken. De rechten en plichten van de
leerling/student/cursist, de onderwijs- of opleidingsinstelling en het bedrijf worden daarbij
duidelijk geregeld. We beperken de administratieve formaliteiten en financiële consequenties
voor scholen en bedrijven tot een absoluut minimum. Andere overheden die ter zake
verplichtingen opleggen, spreken we hierover aan.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 99 van 167

•

We stimuleren ondernemingszin en ondernemerschap, met een leerlijn van kleuter- tot hoger
onderwijs en door partners van de school in de klas te halen om ondernemerschap te
bevorderen.

HOGER ONDERWIJS:
•

•

•

•

•

Vóór de stap naar het hoger onderwijs vertrekken we van een goede
schoolloopbaanbegeleiding in het secundair onderwijs en een goede aanvangsdiagnostiek in
het hoger onderwijs. Leerlingen krijgen hierbij inzicht in hun eigen talenten en interesses en
in de doorstroommogelijkheden naar hoger onderwijs en/of arbeidsmarkt van de
verschillende studierichtingen in het secundair onderwijs. Op basis van een grondige
screening van alle studierichtingen die in het secundair onderwijs worden aangeboden,
wordt per richting duidelijk in kaart gebracht op welk vervolgtraject in het hoger
onderwijs/arbeidsmarkt zij al dan niet voorbereiden (matrixoefening). Verplichte nietbindende oriëntatieproeven voor het einde van het secundair onderwijs en door de
instellingen georganiseerde verplichte niet-bindende toelatingsproeven in het hoger
onderwijs zijn belangrijke elementen in dit traject van studie-oriëntering naar het hoger
onderwijs. Deze niet-bindende toelatingsproeven zullen gefaseerd ingevoerd worden ten
laatste voor alle richtingen in 2018-2019 en met evaluatie per proef na 3 jaar na de start van
de niet –bindende toelatingsproef voor die bepaalde richting.
In het kader van het masterplan secundair onderwijs werd voorzien dat leerlingen uit
BSO/arbeidsmarktgerichte studierichtingen met vrucht een algemeen vormend leerjaar
dienen te vervolgen.
In nauw overleg met de onderwijsverstrekkers van het secundair onderwijs en het hoger
onderwijs gaan we verder na op welke wijze de overstap voor leerlingen kan worden
geoptimaliseerd wanneer ze in het hoger onderwijs een vervolgtraject willen aanvatten dat
niet aansluit bij de studierichting die ze in het secundair onderwijs volgden. Hierbij kan
onder meer onderzocht worden of het verplicht volgen van individueel aangepaste
voorbereidende trajecten of het slagen in bindende toelatingsproeven haalbare opties zijn.
Samen met de associaties, de hogescholen en de universiteiten maken we afspraken over het
studievoortgangsbeleid. Daarbij werken we de ongewenste effecten van de flexibilisering
(onder andere met betrekking tot het leerkrediet en de te lange doorstroomtijd) weg. Zowel
de evaluatie van het financieringsdecreet als de bevindingen van de specifieke werkgroep
over het oriëntatie- en studievoortgangsbeleid vormen daartoe de aanzet.
De evaluatie van het financieringsdecreet hoger onderwijs is een vertrekpunt om het
systeem aan te passen en transparanter te maken, o.a. door een grondige evaluatie van de
puntengewichten. Voorts gaan we op vlak van financiering op zoek naar synergiën met
wetenschapsbeleid.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 100 van 167

•

•

•

•

•
•

We stellen het Vlaams Academisch bibliografisch bestand voor de sociale en de humane
wetenschappen verder op punt, zodat publicaties in het Nederlands en bijdragen aan het
maatschappelijk debat beter gevaloriseerd worden.
Met het invoeren van een instellingsreview – via het nieuw accreditatiestelsel voor het hoger
onderwijs – hebben we een belangrijke evolutie ingezet in de kwaliteitszorg. Bij positieve
evaluatie van deze instellingsreview zetten we een volgende stap, waarbij de
verantwoordelijkheid en verantwoording voor de kwaliteit van de opleidingen bij de
instellingen komen te liggen.
Samen met associaties, hogescholen en universiteiten maken we werk van een
rationalisering van het hoger-onderwijsaanbod. Om het opleidingenlandschap in het hoger
onderwijs overzichtelijk te houden zowel in aanbod als in benaming, wordt voor elke
opleiding de verwevenheid nagegaan. Voor opleidingen met een hoge verwevenheid met
andere opleidingen, wordt ervoor geopteerd deze aan te bieden als afstudeerrichting en niet
zozeer als een aparte opleiding. Nieuwe opleidingen die zijn opgenomen in het
financieringsmodel kunnen enkel worden ingericht indien een andere opleiding wordt
afgebouwd. Deze afbouw moet niet noodzakelijk aan dezelfde instelling gebeuren dan aan
deze die de opleiding aanvraagt. In verband met het verlengen van studierichtingen in het
hoger onderwijs, zullen de bestaande criteria strikt worden toegepast.
We zetten in op de internationalisering van ons hoger onderwijs. We stimuleren alle
studenten uit ons hoger onderwijs tot een stage of opleiding van minimum drie maanden in
een ander land of een ander taalgebied. Tegelijk voeren we een actief beleid rond
studentenmigratie. Naar analogie met de arbeidskaarten introduceren we een studiekaart.
Wanneer men een beslissing neemt over het recht om te studeren in Vlaanderen, wordt
automatisch de koppeling gemaakt met het verblijfsrecht.
Vormen van afstandsleren in het hoger onderwijs, zoals de Open Universiteit, blijven we
ondersteunen.
We bouwen het hoger beroepsonderwijs uit tot een volwaardig onderdeel van het hoger
onderwijs. We hebben in het bijzonder oog voor een goede regionale spreiding en de
arbeidsmarktgerichtheid van de opleidingen, waarin leren en werken zijn geïntegreerd.

VOLWASSENENONDERWIJS:
•

De evaluatie van het volwassenenonderwijs vormt mee de basis voor een hertekening van
het landschap, zowel op vlak van organisatie en financiering als op vlak van personeel en
omkadering. Daarbij kiezen we voor schaalvergroting en een financieringsmechanisme dat
aanbieders noopt tot een rationele aanwending van de middelen.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 101 van 167

DEELTIJDS KUNSTONDERWIJS:
•

Samen met de Vlaamse gemeenten en andere betrokken actoren werken we een
niveaudecreet deeltijds kunstonderwijs uit. We stimuleren daarbij een nauwe samenwerking
met het leerplichtonderwijs en vrijetijdsactoren.

NT2:
•

•

•

We voeren de initiatieven om de kennis van het Nederlands te versterken (taalscreenings,
taalbadklassen en bijspijkerlessen) uit en geven scholen daartoe de nodige aanmoediging.
Ook de ouders zetten we aan om Nederlands te leren.
We stemmen het aanbod Nederlands als tweede taal beter af op de noden, zowel inzake
kwaliteit als kwantiteit, zowel voor verplichte inburgeraars als voor wie vrijwillig Nederlands
wil leren. Zeker in het licht van de niveauverhoging NT2 in inburgering. Om inburgeraars zo
snel als mogelijk te laten deelnemen aan het sociaal en economisch leven, is er nood aan
meer gecombineerde leertrajecten, aan een aanbod tijdens vakanties en weekends en
avonden, in functie van de behoeften en de competenties van de NT2-cursist en met
voldoende geografische spreiding. Om dit te realiseren komen de middelen voor de
organisatie van het NT2-aanbod onder het beheer van de minister bevoegd voor inburgering.
Er wordt een aanbod uitgebouwd met private aanbodverstrekkers om hiaten op te vullen.
De Huizen van het Nederlands worden ondergebracht in het Agentschap Integratie &
Inburgering.

SCHOLENLANDSCHAP:
•

•

Binnen het basis- en secundair onderwijs gaan we naar een bestuurlijke optimalisatie van
het onderwijslandschap, met respect voor de verscheidenheid ervan en in de geest van het
subsidiariteitsbeginsel. We stimuleren scholen om in grotere verbanden samen te werken
zodat ze de uitdagingen van de toekomst kunnen aangaan. Op welke manier ze dat doen,
kunnen ze zelf bepalen. Ook bij nieuwe bestuursmodellen moet de herkenbaarheid van de
individuele school en haar inbedding in de lokale gemeenschap behouden blijven. Zeker voor
het basisonderwijs blijven we inzetten op de nabijheid van scholen.
Inzake leerlingenbegeleiding moeten de onderscheiden verantwoordelijkheden van ouders,
lerarenteam, school, CLB en welzijnssector beter sporen. Overlappingen en versnippering
werken we weg. Wat de centra voor leerlingbegeleiding betreft wachten we de resultaten
van de lopende audit af om beslissingen over hun verdere taakinvulling en organisatie te
nemen i.f.v. een optimale leerlingbegeleiding.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 102 van 167

•

•

•
•

•

•

•

We focussen de rol en de financiering van de pedagogische begeleidingsdiensten terug op de
ondersteuning van leraren. De aanbevelingen als resultaat van de visitatie van de
pedagogische begeleidingsdiensten vervat in de verschillende rapporten Monard, moeten
door de begeleidingsdiensten opgevolgd worden. We voorzien een tweede visitatie in de
tweede helft van de regeerperiode, waarbij we nagaan of de pedagogische
begeleidingsdiensten deze doelstellingen effectief hebben bereikt.
We creëren meer samenwerking binnen het officieel onderwijs (gemeentelijk, stedelijk en
provinciaal onderwijs en het gemeenschapsonderwijs). De voorstellen van de
expertencommissie ‘één publiek net’ kunnen hiervoor als uitgangspunt dienen. In ieder geval
streven we naar een sterke lokale inbedding van het openbaar basisonderwijs.
Voor wat betreft de ondersteuning van de internaten bouwen we de verschillen tussen de
netten af..
Inzake werkingsmiddelen evolueren we naar een basistoelage die voor elke leerling gelijk is
op basis van niveau (kleuter, lager, secundair) en studierichting. In het officieel onderwijs
blijven we voorzien, ingevolge de verplichting tot het aanbieden van verschillende
levensbeschouwelijke vakken en de vrije keuze, in een bijkomende toelage.
Gemeenten kunnen desgewenst hun regierol in het kader van lokaal onderwijsbeleid ten
volle opnemen, al dan niet in samenwerking met andere gemeenten. Daarom ontwikkelen we
een plan van aanpak om de overdracht van de LOP-werking naar de lokale besturen vlot te
regelen zodat opgebouwde expertise niet verloren gaat. De timing laten we sporen met de
wijziging van het inschrijvingsdecreet.
Elke openbare school met open karakter moet ingeschakeld kunnen worden als een ‘vrije
keuzeschool’. We schrappen daarom de voorwaarde om met een officieel CLB samen te
werken. Hierdoor wordt het netwerk van vrije keuzescholen veel fijnmaziger.
Ook in Brussel streven we naar een voldoende capaciteitsuitbreiding voor het kleuter- en
leerplichtonderwijs zodat personen die zich naar de Vlaamse Gemeenschap richten ook
effectief een plaats vinden voor hun kind.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 103 van 167

XV. WELZIJN, VOLKSGEZONDHEID EN GEZIN
ALGEMEEN KADER EN PRINCIPES VOOR EEN ZORGZAME SAMENLEVING
Het welzijn- en gezondheidsbeleid van de Vlaamse Gemeenschap moet streven naar een inclusief
Vlaanderen. Deze Vlaamse Regering heeft de ambitie om een sociaal beleid te voeren dat alle
Vlamingen maximaal ondersteunt en in staat stelt om volwaardig te participeren aan de
samenleving.
We zijn er ons van bewust dat er nog een hele weg is af te leggen om deze ambitie waar te
maken. Meer dan ooit moet het perspectief van de patiënt, cliënt of hulpvrager de organisatie
van de geboden zorg en hulp bepalen.
Tijdens de vorige regeerperiode werden hiervoor al heel wat structurele hervormingen op spoor
gezet, o.a. op het vlak van persoonsvolgende financiering voor personen met een handicap,
kinderopvang, pleegzorg, gegevensdeling, algemeen welzijnswerk, integrale jeugdhulp, … De
Vlaamse Regering ziet deze bewegingen als fundamenten voor het nieuwe beleid en bouwt
hierop verder, maar evalueert en stuurt bij waar nodig. Het uitgangspunt bij dit alles, zoals ook
geconcretiseerd in de reeds aangevatte hervormingen, is een evolutie naar een meer
vraaggestuurd zorg en welzijnsmodel, dat (intersectorale) samenwerking, continuïteit, efficiëntie
en toegankelijkheid waarborgt.
Naast een emancipatorische visie op de patiënt/cliënt die zoveel mogelijk zijn zorgtraject mee
vorm geeft, is het ook belangrijk om het sociaal netwerk van de patiënt/cliënt in zijn
onmiddellijke omgeving te versterken en te valoriseren. De voorbije jaren heeft de Vlaamse
overheid consequent de kaart getrokken van de vermaatschappelijking van zorg. Deze
maatschappijvisie houdt in dat mensen met een specifieke ondersteuning- of zorgnood een eigen
zinvolle plek in de samenleving kunnen innemen.
Het organisatiemodel moet daarbij inzetten op preventie, vroegdetectie en vroeginterventie en
vertrekken vanuit een goed begrepen subsidiariteit: de minst ingrijpende ondersteuning als het
kan, de meer intense en gespecialiseerde hulp en zorg als het noodzakelijk is.
We valoriseren en ondersteunen vrijwilligers en mantelzorgers, als de hoeksteen van de
samenleving. Zij zijn het levende bewijs van solidariteit en vormen een belangeloze, maar uiterst
belangrijke bijdrage aan de samenleving.
Een beleid rond Welzijn, Volksgezondheid en Gezin waar de burger centraal staat vereist tot slot
ook een toegankelijke en transparante administratie waar klantvriendelijkheid van de
dienstverlening centraal staat.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 104 van 167

Deze Vlaamse Regering gelooft in de kracht van het sociaal ondernemen om de zorg en
hulpnoden in te vullen en wil daar alle ruimte aan geven. We gaan voor meer autonomie en
meer vertrouwen in de partners die onze beleidsdoelstellingen helpen uitvoeren. Voor het
handhaven van kwaliteit en toegankelijkheid wordt de focus verlegd naar outcome en ex post
controle. We creëren regelluwte en administratieve vereenvoudiging. We hechten een groot
belang aan een goede corporate governance bij die partners en geven hen hierbij voldoende
vrijheid om hun missie in te vullen en doelstellingen te realiseren . Een goede corporated
governance, een systematische inspanning met betrekking tot performantie en efficiëntie en
transparantie onder andere als het gaat over de kwaliteit van de geleverde zorg, hulp en
dienstverlening zijn daarbij expliciete verwachtingen naar iedereen die onderneemt in zorg en
welzijn. Het gebruik van ICT is nog in volle ontwikkeling. Deze evolutie moeten we versterken en
verduurzamen. Op die manier kunnen we een kwaliteitsvollere dienstverlening, administratieve
vereenvoudiging en efficiëntiewinsten realiseren.
De voorzieningen en diensten die onder de toepassing van het kwaliteitsdecreet vallen
organiseren zich zo dat de patiënt of cliënt erop kan rekenen dat de dienstverlening in het
Nederlands wordt verzekerd. In het handhavingsbeleid wordt nauwgezet toegezien op het
respecteren van deze essentiële kwaliteitseis.
De Vlaamse Regering is er van overtuigd dat op deze manier en, mede op basis van de
budgettaire prioriteit die zij aan deze uitdaging geeft, het mogelijk is om een betekenisvolle stap
te zetten in het verbeteren van de toegankelijkheid van tal van ondersteunings- en zorgvragen
en het terugdringen van wachtlijsten. De lokale besturen (gemeente en OCMW) erkennen we
volmondig als cruciale partners in het welzijns-, gezondheids- en gezinsbeleid. We erkennen hun
regierol en vinden het belangrijk dat ze deze rol op een of andere manier duidelijk scheiden van
hun mogelijke rol als actor, om op die manier het vertrouwen van alle actoren op het terrein te
winnen. Daarnaast laten we ook ruimte om specifieke accenten te leggen samen met de grootste
steden en in de Vlaamse Rand. We maken werk van een aangepast beleid voor de Vlamingen in
onze hoofdstad en hanteren hierbij de Brusselnorm, wat betekent dat de Vlaamse Gemeenschap
voor haar beleid in Brussel 30 % van de Brusselse bevolking als haar doelgroep beschouwt en
dat 5 % van de middelen die besteed worden voor gemeenschapsbevoegdheden gereserveerd en
ingezet worden voor Brussel.
De uitvoering
uitvoering van de zesde staatshervorming en de bestuurlijke aanpak
De overdracht van de bevoegdheden in uitvoering van de 6e staatshervorming plaatst ons voor
een reeks nieuwe uitdagingen, maar biedt tegelijkertijd ook heel wat kansen. De zesde
staatshervorming laat geen beleidsveld binnen Welzijn, Volksgezondheid en Gezin onaangeroerd.
Om deze hervorming vlot te laten verlopen werden protocollen en samenwerkingsakkoorden
afgesloten. Deze protocollen en noodzakelijke legistieke initiatieven van de Vlaamse Regering
garanderen, in eerste instantie, continuïteit. Op een aantal terreinen dienen nog

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 105 van 167

samenwerkingsakkoorden te worden onderhandeld en afgesloten, zoals met name inzake
gegevensdeling in zorg en welzijn.
Op middellange termijn dienen de overgedragen bevoegdheden op een inhoudelijk congruente,
een efficiënte en voor de burger transparante wijze ingekanteld te worden. Om dit te realiseren,
maken we, op basis van dit regeerakkoord werk van de implementatie.
Ter voorbereiding van de implementatie overleggen we met de betrokken
organisaties/dienstverleners, sociale partners, zorgkassen, gebruikers, experten, wetenschappers
en administratieve entiteiten.
Dit moet ons toelaten om de principes inzake de uitbouw van de Vlaamse sociale bescherming te
implementeren. Het is de ambitie van deze Vlaamse Regering om een volwaardige Vlaamse
sociale bescherming uit te bouwen die kan rekenen op een breed draagvlak bij de Vlamingen en
uitdrukking geeft aan onze solidariteit met de kwetsbare medeburgers.
De Vlaamse Regering erkent en waardeert de onschatbare waarde van het sociaal overleg, het
middenveld en hun vele vrijwilligers voor de Vlaamse samenleving. Gelet op het belang van de
overgedragen bevoegdheden en de omvang van de sociale uitdagingen vindt de Vlaamse
Regering een systematisch overleg en het verzekeren van een goed maatschappelijk draagvlak
voor de aanpak belangrijk.
De Vlaamse Regering is van oordeel dat de sociale partners op een structurele manier moeten
betrokken worden bij Vlaamse beleid m.b.t. Welzijn, Volksgezondheid en Gezin en de wijze
waarop de nieuwe bevoegdheden ter zake worden ingekanteld.
Daartoe wordt een tripartite overlegmodel geïnstalleerd waaraan de Vlaamse Regering en de
vertegenwoordigers van werkgevers en werknemers deelnemen, naar het voorbeeld van het
VESOC-overlegmodel. Ook de partners uit het beleidsdomein Welzijn, Volksgezondheid en Gezin
en de hiervoor bevoegde Vlaamse minister krijgen een volwaardige plaats in dit overleg. Aan de
partners van de SERV wordt gevraagd om erover te waken dat de vertegenwoordigers
representatief zijn voor de werkgevers en werknemers uit de zorg- en welzijnssector. De
Regering beschouwt de akkoorden die in dit overleg bereikt worden als bindend. Indien er geen
consensus kan worden bereikt neemt de Vlaamse Regering haar politieke verantwoordelijkheid.
De Regering wil aan dit specifieke overleg een institutioneel karakter geven en zal hiervoor een
specifieke reglementaire basis creëren.
Ook de installatie en samenstelling van de Strategische Adviesraad WGG en een aantal
raadgevende comités is een opportuniteit om de inspraak en de betrokkenheid van de sociale
partners en andere middenveldorganisaties die de gebruikers of verstrekkers vertegenwoordigen

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 106 van 167

te verzekeren bij de operationele uitvoering van de nieuwe Vlaamse bevoegdheden inzake
Welzijn, Volksgezondheid en Gezin.
Waar mogelijk vereenvoudigen we het Vlaamse bestuurlijke landschap. Ook hier zullen de
principes van efficiëntie en klantvriendelijkheid het uitgangspunt zijn. Gezien de overheveling
van heel wat gezondheidsbevoegdheden en de bestaande vraag van de betrokken zorgberoepen,
formaliseren we op het niveau van de Vlaamse overheid het bestaande informele overleg waarbij
we voldoende oog hebben voor de representativiteit en diversiteit in de vertegenwoordiging van
de verschillende groepen. Hiervoor zal een reglementair kader gemaakt worden.
De Vlaamse sociale bescherming
Met de opmaak van het decreet Vlaamse sociale bescherming werd de basis gelegd voor een
Vlaamse sociale zekerheid. De Vlaamse Zorgverzekering werd alvast verankerd en voor de
toekomst veilig gesteld. Ook met betrekking tot de ondersteuning voor personen met een
beperking zullen we gebruik maken van de mogelijkheden die de huidige zorgverzekering biedt.
De nieuwe bevoegdheden bieden ons de komende regeerperiode een unieke kans om de Vlaamse
sociale bescherming verder uit te bouwen. Deze vertrekt vanuit een visie van versterking van de
cliënt en geeft prioriteit aan thuiszorg, preventie en het verhogen van de zelfredzaamheid. Op
die manier concretiseert de Vlaamse overheid een volwaardig ‘zorg’-beleid. Dit geldt voor alle
zorg voor personen die als gemeenschappelijk kenmerk hebben dat ze – om welke reden dan ook
– gedurende een lange periode om de een of andere reden afhankelijk zijn van anderen en
geholpen moeten worden bij het inrichten van hun dagelijks leven en bij de uitvoering van
diverse dagdagelijkse activiteiten.
De Vlaamse sociale bescherming is een volksverzekering met rechten en persoonsgerelateerde
uitkeringen (zorgverzekering, THAB, …) toegekend op basis van inwonerschap (in Vlaanderen en
Brussel (keuze)) en mits betaling van een premie. Voor de Vlaamse Brusselaars wordt een
aangepaste Vlaamse sociale bescherming uitgebouwd, rekening houdend met de
bevoegdheidsoverdracht in het kader van de zesde staatshervorming. In Vlaanderen is de
toetreding tot de volksverzekering verplicht. De Vlaamse Brusselaars kunnen ervoor kiezen om
toe te treden tot de Vlaamse sociale bescherming.
We realiseren efficiëntiewinsten en transparantie voor de burger door het samenbrengen van
verschillende tegemoetkomingen en systemen van inkomensgerelateerde zorg in één Vlaamse
sociale bescherming. Dit moet het mogelijk maken om de inkomensrelatering, de procedures, de
inschalingen van de zorgnood, … meer eenvormig en eenvoudiger te maken.
De sociale bescherming wordt gefinancierd met algemene middelen en een premie van alle
inwoners. Wie recht heeft op een verhoogde tegemoetkoming in de ziekteverzekering betaalt een
lager bedrag.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 107 van 167

Via een implementatieplan en met een decretale basis zullen de volgende bevoegdheden
ingebracht worden in het concept van Vlaamse sociale bescherming en ingekanteld worden in de
bestaande IVA Zorgfonds die omgevormd wordt tot de IVA Vlaamse sociale bescherming:
• de zorgverzekering;

•
•

de tegemoetkoming hulp aan bejaarden;
een vraaggestuurde financiering van de residentiële ouderenzorg, de opvang in beschut
wonen en psychiatrische verzorgingstehuizen en (de handicapspecifieke) ondersteuning van
personen met een handicap;
de revalidatie;
de systemen van inkomensrelatering m.b.t. eigen bijdrageregeling thuiszorg;

•

leeftijdsonafhankelijke hulpmiddelen en mobiliteitshulpmiddelen.

•
•

De Regering is ervan overtuigd dat dit alles moet gepaard gaan met het realiseren van
efficiëntiewinsten. Er wordt ook afgestemd met andere sectoren van WVG die vandaag ook met
inkomensgerelateerde tarieven werken.
De Vlaams sociale bescherming wordt hierdoor een herkenbaar geheel van rechten. We
vermijden dat mensen bij verschillende instanties moeten aankloppen en geconfronteerd worden
met diverse procedures. Dit moet leiden tot efficiëntiewinsten.
We maken werk van een vernieuwd Vlaams overlegmodel voor de Vlaamse sociale bescherming
met zorgaanbieders/zorgverleners, vertegenwoordigers van de cliënt, zorgkassen maar ook
sociale partners en onafhankelijke deskundigen en evolueren naar een goed model van
complementariteit waarbij elk niveau met respect voor ieders bevoegdheden en keuzes die
daarbinnen worden gemaakt, meewerkt. Dit overlegmodel, dat vertrekt van het principe van
responsabilisering, wordt ingekanteld in de raadgevende comités van de IVA Zorg en Gezondheid
en de IVA Zorgfonds, deze laatste wordt omgevormd tot de IVA Vlaamse sociale bescherming.
De integratie in het systeem van sociale bescherming van al deze tegemoetkomingen en rechten
moet leiden tot een meer gestroomlijnde toegang tot rechten op tegemoetkomingen en zorg. Het
vermijden van overbodige bureaucratische stappen en lange toekenningsprocedures is hierin
cruciaal. Een verregaande digitalisering en vereenvoudiging van systeem ( via o.a. egovernement) moet leiden tot een kostenefficiënte uitvoering. De zorgkas int de bijdrage,
informeert, behandelt, de aanvraag, waarborgt de dossieropvolging, beoordeelt of aan de
voorwaarden voldaan is, beslist en betaalt uit conform het huidige decreet op de
zorgverzekering en het daarop gebaseerde uitvoeringsbesluit. Conform het decreet
persoonsvolgende financiering voor personen met een beperking staat het VAPH in voor de
uitbetaling van de ondersteuning in de tweede pijler (cash/voucher).

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 108 van 167

We werken verder aan een eenduidig inschalingssysteem en stemmen de verschillende
inschalingssystemen op elkaar af. We streven naar een maximale automatische
rechtentoekenning.
Met betrekking tot de zorgverzekering heroverwegen we de sanctie opschorting met verlies van
rechten bij niet tijdige betaling. Om de boetes verder terug te dringen wordt de mogelijkheid om
de niet betaalde bijdragen van de tegemoetkomingen af te trekken verder uitgebreid.
Organisatie van
van het (zorg)aanbod
Preventie, gezondheidspromotie en vroegdetectie
Preventie, gezondheidspromotie en vroegdetectie nemen een centrale rol in in het Vlaams
gezondheidsbeleid. Doelmatigheid staat hierbij voorop... We betrekken hierbij ook alle actoren op
de eerste lijn (apothekers, (zelfstandige) zorgverstrekkers, …). Het huidig systeem van
gezondheidsdoelstellingen breiden we verder uit met nieuwe gezondheidsdoelstellingen, indien
daarvoor de nodige randvoorwaarden en draagvlak gecreëerd kan worden.
Afspraken met betrekking tot gezondheids- en performantiedoelstellingen inzake preventieve en
curatieve gezondheidszorg toetsen we op interfederaal niveau, waarbij de nodige ruimte blijft
bestaan voor gemeenschaps- en /regiospecifieke doelstellingen. Het Instituut voor de Toekomst
zoals bepaald in het Vlinderakkoord, is het forum bij uitstek om, waar nodig, tot deze
afstemming te komen.
Om dit te realiseren moet bovendien het sluiten van asymmetrische akkoorden met het RIZIV
mogelijk zijn.
In het kader van de preventieve gezondheidszorg in het algemeen en de geestelijke
gezondheidzorg in het bijzonder, werken we aan een facettenbeleid. Hierbij onderschrijven we
het belang van de ondersteuning van een gezondheidsbevorderende onderwijs- en
werkomgeving, van een positieve beeldvorming rond geestelijke gezondheid en de betrokkenheid
van de lokale besturen.
Wie snel kan optreden voorkomt vaak erger, in dit kader stimuleren we de brede bevolking tot
het volgen van een opleiding Eerste Hulp Bij Ongevallen.
Eerstelijnsgezondheidszorg
sgezondheidszorg
Eerstelijn
De Vlaamse Regering is ervan overtuigd dat de uitbouw en versterking van de
eerstelijnsgezondheidzorg, zeker gelet op de stijgende noden aan goede chronische zorg,
zorgcontinuïteit, ouderenzorg en geestelijke gezondheidszorg, cruciaal is. We willen daarbij
vertrekken van de sterktes van ons zorgaanbod met zijn verscheidenheid aan vormen waarin
zorgverstrekkers in de eerste lijn actief zijn.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 109 van 167

Dit impliceert ook dat de individuele patiënt/cliënt meer moet betrokken worden bij de
beslissingen omtrent zijn/haar eigen zorg, dat we hem/haar mee erkennen als expert in
zijn/haar eigen aandoening of ondersteuningsnood. Om dit kracht bij te zetten ontwikkelen we
een handvest dat de (collectieve) rechten van de cliënt/patiënt duidelijk expliciteert.
Momenteel zijn er diverse netwerkstructuren actief op de eerste lijn. In overleg met de
stakeholders, maken we werk van een operationeel plan voor de versterking, afstemming,
vereenvoudiging en integratie van de structuren op de eerste lijn. De zesde staatshervorming
creëert het momentum voor deze uitdaging met de overdracht van de ondersteuning van de
gezondheidsberoepen van de eerste lijn en de organisatie van de eerstelijnsgezondheidszorg
(Huisartsenkringen, Lokale Multidisciplinaire Netwerken, Geïntegreerde Diensten Thuiszorg, de
palliatieve netwerken en de palliatieve multidisciplinaire teams).
Voortbouwend op de mogelijkheden van het zorgregio-decreet en de conclusies van de 2
eerstelijnsgezondheidsconferenties, willen het op het regionaal stedelijk niveau alle zorgsectoren
samenbrengen en de zorgdoelstellingen die op Vlaams niveau bepaald worden, verfijnen in
kwantitatieve termen (bv. % reductie of % vooruitgang), hun uitvoering bevorderen en de
toegankelijkheid van het zorgaanbod in de zorgregio bewaken (signaleren van dreigend
overaanbod of lacunes in de zorg). Tenslotte willen we op dat niveau de dialoog tussen de
verschillende sub-sectoren van gezondheid en welzijn in de zorgregio stimuleren.
Op het klein-stedelijk niveau we ervoor zorgen dat de praktijk-ondersteunende en
patiëntgerichte functies voor de eerste lijn worden opgenomen (kringwerkingen onderhouden ,
multidisciplinair overleg faciliteren, permanenties aanbieden….). Om dit te realiseren zullen we
het mesoniveau beter gaan structureren.
We zetten de werking van het Impulseo-fonds dat voorziet in incentives voor opstartende
huisartsen en ondersteuning van huisartsen en huisartsengroeperingen verder en zien hoe we
dit nog kunnen verbeteren. We creëren een kader voor organisatiemodellen voor praktijkvoering
in de eerste lijn die duurzame antwoorden kunnen zijn voor chronische zorgnoden.
Een goede doorstroming van de wetenschappelijke evidentie die beschikbaar is met betrekking
tot de (bio)medische aspecten van de gezondheidsklachten wordt verzekerd.
Positionering en planning van de ziekenhuizen in een netwerk
We vormen ons gezondheidslandschap om tot een zorgsysteem dat beter aansluit bij de
behoeften van de burgers en dat het toelaat om in te spelen op de (wisselende) zorgvraag. Dit
doen we door de verbreding van de scope van de zorgstrategische planning van ziekenhuizen als
instrument voor bouw (verbouwing). Het verkrijgen van een planningsvergunning of erkenning
verschuift zodoende van een individueel afdwingbaar recht van de instelling naar een proces dat

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 110 van 167

onderhavig wordt aan een collectieve verantwoordelijkheid. We stimuleren in dit kader de
ontwikkeling van nieuwe/alternatieve zorgvormen (zorghotel, respijthuizen, herstelverblijven, …).
Door de fusiegolf van de voorbije decennia kende het gemiddelde Vlaamse ziekenhuis een
beduidende schaalvergroting. Er dient een kader gecreëerd te worden dat een verdere duplicatie
en onnodige diffusie van hoogtechnologisch en hooggespecialiseerd aanbod afremt. De
concentratie van complexe pathologie met een duidelijke relatie tussen volume en outcome
dient te worden aangemoedigd en opgevolgd te worden via monitoring van
(outcome)indicatoren. We zetten in op netwerken waarbij enerzijds samenwerking tussen
ziekenhuizen onderling wordt gestimuleerd en anderzijds ook horizontale netwerken met
partners in de regio in zorg en welzijn worden aangemoedigd. Een geïntegreerd zorg zal pas
gerealiseerd worden als ziekenhuizen, huisartsen en ook de “woonzorg”partners van de eerste
lijn zich samen inschakelen in een horizontaal zorgcontinuüm of “horizontaal” netwerk.
De plaats van privéklinieken in het zorglandschap dient verder te worden afgetoetst. In ieder
geval kunnen deze maar uitgebouwd worden in zover ze beantwoorden aan de zelfde
kwaliteitstoetsing als de klassieke ziekenhuizen en ze de nodige waarborgen kunnen geven met
betrekking tot continuïteit van zorg en patiëntveiligheid.
Revalidatie
We werken aan een gestroomlijnd Vlaams revalidatiebeleid, met diversificatie van het
revalidatieaanbod en positionering van de revalidatieovereenkomsten binnen het
revalidatielandschap. Het zorgaanbod moet behoeftengestuurd ontwikkeld worden, vertrekkend
vanuit de specifieke revalidatiebehoefte van de patiënt.
Zorg en ondersteuning voor ouderen en personen met een beperking
beperking
We willen dat Vlamingen met een (beginnende) zorgnood (ouderen, personen met een
beperking,….) zo lang mogelijk zelf beslissingen kunnen nemen met betrekking tot de invulling
van hun zorgnoden en vragen en mensen zo lang mogelijk in staat stellen om in hun
thuisomgeving te blijven wonen. Hierbij leggen we de nadruk op ondersteuning en zorg van
mensen in hun thuisomgeving. We stimuleren de ontwikkeling van een buurtgerichte benadering
die vorm geeft aan ondersteuning voor mensen in de thuisomgeving. Hierbij wordt vertrokken
van de effectieve noden van de mensen. De lokale overheden/OCMW’s hebben hier een regierol .
In dit kader onderzoekt deze Vlaamse Regering de mogelijkheid om een geïntegreerd Vlaams
beleid rond ondersteuning van woningaanpassingen te ontwikkelen. Ook de integratie van de
bevoegdheden die door de staatshervorming overkomen moeten deze visie helpen concretiseren.
De bestaande en nieuwe regelgeving moet deze beweging ook stimuleren.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 111 van 167

We willen alle mensen, hun familie en hun omgeving goed informeren en ondersteunen in het
kiezen van hun ondersteuning en zorg.
Extramurale zorg en ondersteuning
We werken stapsgewijze aan een leeftijdsonafhankelijk hulpmiddelenbeleid. Dit
hulpmiddelenbeleid wordt gekaderd binnen een breder zorgconcept waarin thuiszorg,
zelfredzaamheidsbevordering en participatie aan de samenleving centraal staan. Pistes worden
uitgewerkt voor hergebruik van hulpmiddelen waar dit een kostenefficiënt en kwalitatief
antwoord kan bieden op de ondersteuningsnood. We maken werk van meer transparantie in de
prijsvorming van hulpmiddelen- en alternatieve financieringsmodellen moeten worden
geëxploreerd.
We voorzien een groeipad voor de verschillende thuiszorgdiensten in functie van de vergrijzing,
de vermaatschappelijking van zorg en het subsidiariteitsprincipe. Deze visie heeft als gevolg dat
verschillende doelgroepen een beroep kunnen doen op laagdrempelige vormen van thuiszorg
zoals oppas, gezinszorg, karweihulp, poetshulp, ondersteuning o.a. inzake hulpmiddelenbeleid
regionale en lokale dienstencentra, gastopvang, de diensten ondersteuningsplan en
zorgbegeleiding door de diensten maatschappelijk werk van de ziekenfondsen. We stimuleren
samenwerking in de thuiszorg. We evolueren met de gezinszorg meer en meer naar een systeem
dat flexibel inzetbaar moet zijn, met bijzondere aandacht voor de meest kwetsbaren.
In het woonbeleid hebben we daarom ook aandacht voor de huisvesting van mensen die
ondersteuning, zorg en hulp nodig hebben. We zetten daartoe een meer doorgedreven
samenwerking tussen de beleidsdomeinen wonen en welzijn op.
De wonen-welzijnsprojecten worden geëvalueerd en uit deze evaluatie dienen leerpunten te
komen die op korte termijn leiden tot regelgevende initiatieven die kunnen leiden tot de
structurele inbedding positief geëvalueerde projecten voorzien, en die leiden tot een regelluw
kader voor nieuwe initiatieven dat flexibilisering, efficiëntiewinst en innovatie mogelijk moet
maken.
Ouderenzorg
We maken werk van een nieuw organisatie- en financieringsmodel voor de (residentiële)
ouderenzorg, en stimuleren daarbij de ontwikkeling van innovatieve modellen. De nieuwe
bevoegdheid m.b.t. de prijscontrole zal ook ingebed worden in deze nieuwe aanpak. Vooraleer
grondige wijzigingen aan te brengen aan bestaande financieringssystemen, zullen we concepten
van persoonsvolgende financiering in de ouderenzorg uittesten, We onderzoeken de
mogelijkheden van reconversie van residentiële capaciteit en beschikbare voorafgaande
vergunningen naar andere geschikte zorgvormen. We gaan na of we werk kunnen maken van
een uniform en transparant systeem om de vraag te registreren naar analogie met de

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 112 van 167

kinderopvangzoeker. Ondertussen voorzien we in een groei van het aantal bedden, met een
financiering die aangepast is aan de zorgzwaarte-inschaling.
In tussentijd maken we evenwel werk van afstemming van de verschillen in de regelgeving en
financiering van het aanbod en maken zo aldus flexibilisering mogelijk. Hierbij streven we
intersectorale samenwerking tussen ouderenzorg (residentieel als thuiszorg), geestelijke gezondheidszorg, jongerenwelzijn en de zorg en ondersteuning van personen met een beperking na.
We willen hierbij een ruimere combinatie van verschillende zorgvormen en formules binnen één
gebouw of intramurale setting mogelijk maken.
We rollen het Transitieplan Dementiekundige Basiszorg verder uit en starten overleg op met de
federale overheid om de rol van de (huis)arts, de apotheker, kinesist en andere paramedici verder
uit werken in de lijn van het Transitieplan.
We werken aan een inclusief Vlaanderen dat actief en gezond ouder worden en leeftijdsvriendelijke omgevingen stimuleert. We vertalen dit in een nieuw Vlaams Ouderenbeleidsplan en
herzien de methodiek vertrekkende van een aantal doelstellingen op lange termijn. We houden in
de verschillende beleidsdomeinen rekening met de stem van de ouderen. De
beheersovereenkomst met de Vlaamse Ouderenraad wordt verdergezet.
Mensen die zorg opnemen voor hun familie en/of vrienden moeten zich meer dan nu het geval
is, ondersteund en gewaardeerd weten. Dit kan door wie zich inzet als mantelzorger ook de
garantie te geven dat ze kunnen rekenen op ondersteuning door (lokale) overheden,
welzijnsdiensten en zorg wanneer het nodig is. Zo hoeven zij zich geen zorgen meer te maken
over het moment waarop de zorg hun draagkracht overstijgt of waarop zij die zorg niet meer
kunnen opnemen. Dit doen we o.m. door te investeren in tijdelijke opvangmogelijkheden die het
toelaten dat het voor demantelzorgers dragelijk wordt.
De aanvullende thuiszorg bestaat uit poetshulp en karweihulp en wordt in de toekomst
voorbehouden voor wie zwaar zorgbehoevend is of in combinatie met gezinszorg. Hiertoe wordt
een objectieve schaal gehanteerd. Op die manier kan de gezinszorg verder worden uitgezuiverd
en vormt de aanvullende thuiszorg een onderdeel van de geïntegreerde zorg voor
zorgbehoevenden.
Aanvullende thuiszorg en dienstencheques zijn bijgevolg complementair maar toch duidelijk van
elkaar gescheiden. De financiering van deze op zwaar zorgbehoevenden gerichte poetshulp
wordt geïntegreerd in het groeipad thuiszorg .

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 113 van 167

Personen met een beperking
Deze Vlaamse Regering streeft naar inclusie, meer autonomie en zelfbeschikking voor personen
met een beperking. Wij willen hun recht op ondersteuning en zorg op maat zoveel mogelijk
garanderen. Het nieuwe Vlaamse decreet Persoonsvolgende Financiering (PVF) is een belangrijke
stap voorwaarts om deze doelstellingen voor personen met een beperking te realiseren.
Deze Vlaamse Regering zal dan ook het Decreet Persoonsvolgende Financiering uitvoeren. Dit
decreet is gebaseerd op twee pijlers. In een eerste pijler heeft elke persoon met een beperking
met een zekere ondersteuningsnood recht op een beperkt forfaitair ondersteuningsbudget. Met
dit budget kunnen kosten niet-medische zorgen betaald worden. Indien de ondersteuningsnood
de draagwijdte van het forfaitair ondersteuningsbudget overstijgt, dan wordt in de tweede pijler
er een ondersteuningsplan op maat van de individuele persoon met een beperking opgesteld. Dit
geeft toegang tot de tweede pijler waarbij de persoon de keuze heeft of hij dit cash inzet of via
voucher.
Deze Vlaamse Regering erkent de grote zorgnoden van personen met een beperking en
garandeert dat de inspanningen om mensen met de grootste ondersteuningsnoden tegemoet te
treden niet enkel gecontinueerd worden maar ook worden opgedreven.
Het VAPH zal zijn hele organisatie en administratie grondig doorlichten met het oog op
administratieve vereenvoudiging, transparantie en efficiëntie, en dit zowel ten aanzien van
personen met een beperking als ten aanzien van voorzieningen en diensten. Het VAPH zal
klantvriendelijker worden, o.a. de complexe inschrijvings- en aanvraagprocedure wordt
herbekeken. Dat kan door meer gebruik te maken van ICT en gegevensuitwisseling. De
reorganisatie van het VAPH zal ook rekening houden met de keuze dat voor de uitvoering van de
(handicap-specifieke) ondersteuning van personen met een beperking de integratie gebeurt in
het concept van de Vlaamse sociale bescherming. Voor wat de minderjarigen betreft, moet dit
ook sporen met de principes van de integrale jeugdhulp.
Geestelijke gezondheidszorg
De groeiende maatschappelijk noden vergen bijzondere aandacht voor de geestelijke
gezondheidszorg. Hierbij is het verder uitvoeren en versterken van het Vlaams actieplan
suïcidepreventie een absolute prioriteit.
We bouwen verder op de resultaten van de experimenten eerstelijnspsychologische functies en
zien de mogelijke erkenning en terugbetaling van psychologen en orthopedagogen als een
opportuniteit om verder in te zetten op een veralgemeende laagdrempelige uitbreiding van deze
functies.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 114 van 167

Daarnaast stimuleren we verder de buitengebruikstelling van bedcapaciteit door uitbreiding van
artikel 107 met oog voor een goede spreiding.
We geven ruim aandacht aan de geestelijke gezondheid van kinderen en jongeren en de
omgeving van mensen met geestelijke gezondheidszorgproblemen. We werken, samen met de
andere overheden, aan de ontwikkeling van zorgcircuits voor kinderen en jongeren, die we in
Vlaanderen afstemmen op en, daar waar mogelijk integreren in de integrale jeugdhulp
De zesde staatshervorming hevelt het de Overlegplatforms Geestelijke Gezondheid, Beschut
Wonen en de Psychiatrische Verzorgingstehuizen over naar Vlaanderen. We stroomlijnen deze
nieuwe bevoegdheden conform de hervorming van de geestelijke gezondheidszorg richting
zorgcircuits – en zorgnetwerken. Ook deze zorgvormen moeten een plaats krijgen de
denkoefening die we maken aangaande de woon- en zorgcomponent.
We onderzoeken of en hoe we het drugbeleid in het geestelijke gezondheidszorgbeleid kunnen
inkantelen en stimuleren de verdere uitbouw van voorziening overstijgende zorgprogramma’s en
samenwerkingsverbanden in de geestelijke gezondheidszorg waarbij specifieke zorgtrajecten
uitgebouwd worden voor personen een verslavingsproblematiek .
Ook voor mensen met een medische, mentale, psychische, psychiatrische problematiek of mensen
in armoede is het moeilijk om onmiddellijk de stap naar (betaald) werk te zetten.
We voeren voor hen, samen met het beleidsdomein werk en sociale economie, het decreet werken zorgtrajecten op een geleidelijke manier uit en dit binnen de bestaande budgettaire
mogelijkheden.
Kwaliteit
We maken verder werk van een van een kwaliteitsvolle zorg via de ontwikkeling van
kwaliteitsindicatoren. We onderzoeken hierbij, samen met de federale overheid en de
initiatiefnemers, hoe we dit toepassen op de Federale Penitentiaire Centra voor geïnterneerden.
Het moet de ambitie zijn om de resultaten, op termijn, maximaal te ontsluiten naar de burgers.
Om de bestaande resultaten met betrekking tot de kwaliteitsindicatoren te verduurzamen en
verder te ontwikkelen laten we het VIP -project evolueren naar een Centrum voor Kwaliteitszorg.
Werken in de zorgsector
Om de instroom in de zorgberoepen blijvend te garanderen en de toenemende uitstroom op te
vangen zetten we verder in op de uitrol van het actieplan “ Werk maken van werk in de
zorgsector” en actualiseren we het om in te spelen op nieuwe evoluties en zorgnoden.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 115 van 167

Daarnaast pleiten we voor een goede gegevensuitwisseling over de zorgberoepen en een up-todate, dynamisch en volledig kadaster. Hierbij houden we vast aan een contingentering van
artsen.
Innovatie met Flanders’ Care als motor
Met Flanders’ Care katalyseren we de noodzakelijke systeeminnovatie in de organisatie van zorg
en stimuleren we de uitrol en (inter)nationale vermarkting van Vlaamse sterktes in
gezondheidstechnologie, als speerpunt cluster van gepersonaliseerde geneeskunde en zorg. In het
bijzonder is er aandacht voor assistieve technologieën, eHealth en mobile health toepassingen.
We nemen hiervan de coördinatie op in een sterk samenwerkingsverband met de minister
bevoegd voor Economie, Wetenschap en Innovatie.
Investeren in infrastructuur
Binnen Welzijn, Volksgezondheid en Gezin zijn er cruciale uitdagingen (wachtlijsten in de zorg,
vergrijzing,…) die we, ook op infrastructureel gebied, zullen aanpakken.
Het Vlaams Infrastructuurfonds voor Persoonsgebonden Aangelegenheden (VIPA) is ook in de
toekomst het instrument van de Vlaamse Regering. De ondersteuning zal zich situeren op twee
vlakken: de ondersteuning voor bepaalde sectoren en advisering op financieel en bouwtechnisch
vlak voor alle sectoren.
Ons uitgangspunt is en blijft dat we de mensen de mogelijkheid willen geven om – indien ze dat
kunnen en wensen – zo lang mogelijk in hun thuisomgeving te verblijven, ook met een stijgende
zorgnood. Dit betekent een grotere nadruk op zorg en ondersteuning in de thuisomgeving en op
semi-residentiële voorzieningen. Deze Vlaamse Regering zal dit hard maken via investeringen in
infrastructuur voor voorzieningen die erop gericht zijn mensen in hun thuisomgeving te
ondersteunen en verzorgen.
Op vraag van het Vlaams Parlement komt een einde aan de huidige infrastructuursubsidiëring
voor de ouderensector. Enkel de dossiers die voor 31/12/2014 een technisch financieel plan
indienen komen nog in aanmerking voor een subsidie via VIPA. Voor de volgorde van de dossiers
zullen criteria gehanteerd worden die aansluiten bij het gevoerde beleid. Voor de toekomst zal
de financiering van infrastructurele noden in de residentiele ouderenzorg onderdeel uitmaken
van de te ontwerpen financiering van deze ouderenzorg.
Door de verplichte consolidatie, is het niet langer zinvol om het huidige systeem van alternatieve
financiering via VIPA te behouden. Hiertoe zullen in het najaar 2014 de nodige initiatieven
worden genomen.
Voor de ziekenhuissector zal, mede gelet op de impact van de zesde staatshervorming, een nieuw
alternatief systeem ontworpen worden dat operationeel is tegen 1/1/2016. Ondertussen gaan we
na welke ziekenhuizen dringend nieuw- of verbouwingswerken dienen te starten. De Vlaamse

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 116 van 167

Regering gebruikt de ziekenhuisfinanciering ook als instrument om haar zorgstrategisch plan te
realiseren.
Deze Vlaamse Regering blijft inzetten op meer en kwalitatief hoogstaande kinderopvang, ook
voor infrastructuur.
Voor de voorzieningen voor personen met een beperking is een blijvende financiering
noodzakelijk, aangepast aan de nieuwe regelgeving, met bijzondere aandacht voor voorzieningen
voor minderjarigen en de voorzieningen voor personen met beperkingen met zware (medische)
zorgnoden.
Ook voor de overige sectoren die nu ressorteren onder de klassieke financiering (waaronder
jongerenwelzijn, preventieve en ambulante geestelijke gezondheidszorg, algemeen welzijnswerk)
worden middelen voorzien.
VIPA ontwikkelt zich tevens verder als kenniscentrum op het vlak van bouwtechnische, financiële
en conceptuele aspecten van kwaliteitsvolle (zorg)infrastructuur. Daarbij neemt zij een
coördinerende en stimulerende rol op.
In dit kader zal VIPA werk maken van een duurzaamheidsmeter voor de zorgsector, de
coördinatie opnemen bij de ontwikkeling van multifunctionele infrastructuur (ook
beleidsdomeinoverschrijdend), de regelgeving rond brandveiligheid actualiseren, sensibiliseren
inzake de toegankelijkheid van gebouwen voor alle mensen.
Gegevensdeling en ICT
Op het vlak van informatisering, gegevensdeling en ICT staat het beleidsdomeinwelzijn-,
volksgezondheid- en gezin voor grote uitdagingen. We gaan, samen met de stakeholders, deze
uitdaging aan en maken werk van de verdere uitbouw van de digitale snelweg en e-government.
Hierbij garanderen we de privacy en de kwaliteit, evenals de instemming van de burger.
Eveneens voeren we het goedgekeurde decreet betreffende de organisatie van het netwerk voor
de gegevensdeling tussen de actoren in de zorg uit. Om dit mogelijk te maken sluiten we een
samenwerkingsakkoord met de federale overheid inzake e-Health. Het decreet laat toe dat zorgen hulpverleners (persoons)gegevens van een zorggebruiker met wie ze een therapeutische
relatie of een zorgrelatie hebben, elektronisch kunnen delen met andere zorg- en hulpverleners.
De nadruk in het decreet ligt steeds op de centrale rol van de zorggebruiker en de betrokkenheid
van de zorgverstrekkers en hulpverleners bij het beheer . Gaat de zorggebruiker niet akkoord,
dan kunnen zijn gegevens niet elektronisch gedeeld worden.
In het verlengde hiervan maken we werk van een kwaliteitskader voor online-hulpverlening.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 117 van 167

Gezin
Kinderbijslagen
De bevoegdheid inzake gezinsbijslagen komt in het kader van de zesde staatshervorming over
naar Vlaanderen. Dit geeft ons de kans om het huidige systeem te vereenvoudigen.
We kantelen deze nieuwe bevoegdheid in in het bestaande agentschap Kind en Gezin.
We behouden de geboorte- en adoptiepremie en zien kinderbijslag als een recht van het kind,
ongeacht de socio-professionele status van de ouders. We maken werk van een vereenvoudiging
van het huidige systeem waarbij we de rangorderegeling en leeftijdstoeslag afschaffen. Elk kind
is gelijk, bijgevolg voorzien we in een gelijke basiskinderbijslag. We behouden een toeslag voor
kinderen met bijzondere zorgnoden en de wezen. Om kinderarmoede te bestrijden voorzien we
voor kinderen die opgroeien in een gezin met een laag inkomen voorzien we een sociale toeslag.
De inkomensgrens van deze toeslag is gezinsgemoduleerd en houdt dus rekening met de
gezinsgrootte. De Vlaamse overheid neemt zo snel als mogelijk de uitbetaling van de Vlaamse
gezinsbijslag over van FAMIFED (ten vroegste vanaf 1 januari 2016, uiterlijk tegen 31 december
2019). We voorzien hierbij in voldoende overgangstijd zodanig dat er een naadloze overgang kan
gebeuren en waarbij we de gezinnen zo maximaal mogelijk van negatieve effecten vrijwaren.
Op basis van bovenstaande criteria maken we werk van een Vlaams decreet kinderbijslag. Tot
aan de implementatie van het nieuwe decreet kinderbijslag zal de Vlaamse Regering, omwille van
het belang van de continuïteit, een beroep doen op de kinderbijslagfondsen om het systeem van
uitbetaling van de kinderbijslag en de bijhorende dienstverlening te garanderen.
Een van de onderdelen van het nieuwe decreet heeft betrekking op de wijze van uitbetaling van
de kinderbijslag. Om hier een keuze voor te kunnen maken neemt de Vlaamse Regering
onmiddellijk het initiatief om een objectieve kosten-batenanalyse te maken die de kostenefficiëntie bestudeert van enerzijds de mogelijkheid om deze taak in te kantelen in de Vlaamse
administratie of anderzijds het toevertrouwen ervan aan een of meerdere derden, waarbij ook
de formule waarbij de rechthebbende een keuze kan maken, wordt onderzocht.
Kinderopvang
De doelstelling om stap voor stap voldoende, kwaliteitsvolle kinderopvang te realiseren die voor
iedereen toegankelijk is, vormt de basis voor het decreet houdende de organisatie van
kinderopvang van baby’s en peuters dat momenteel in uitvoering is. Hier zetten we blijvend op
in, we evalueren en sturen bij waar nodig. Dit doen we door verder werk te maken van een
kwantitatief en kwalitatief traject. Met name de uitbreiding van het aantal plaatsen waarbij we,
ook in de financiering, een goed evenwicht tussen de verschillende types (trappen) van
kinderopvang bewerkstelligen , de geleidelijke gelijkschakeling van subsidiebedragen om zo de
financiële leefbaarheid van alle kinderopvanginitiatieven te garanderen, een beter
kwaliteitsbeleid en meer pedagogische en bedrijfsmatige ondersteuning. We zetten ook in op

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 118 van 167

flexibele kinderopvang en blijven het nemen van initiatief in de zgn. eerste trap (met vrij tarief)
stimuleren. We evalueren in welke mate in het decreet geen onbedoelde belemmeringen zitten
voor een flexibele kwaliteitsvolle kinderopvang.
Hierbij geven we absolute voorrang aan kinderopvang voor ouders die werken en een
beroepsgerichte opleiding volgen en verzekeren verder de toegankelijkheid voor kinderen die
leven in kwetsbare gezinnen.
De verdere uitbreiding van het kinderopvangaanbod en de brede invoering van de
kinderopvangzoeker moeten er samen met de lokale loketten kinderopvang voor zorgen dat
ouders eenvoudiger en sneller opvang vinden.
Met betrekking tot een volwaardig statuut voor aangesloten onthaalouders wachten we de
resultaten van het proefproject af, alvorens verdere stappen te zetten.
Samen met de ministers van onderwijs, cultuur, jeugd, vrije tijd en sport maken we werk van een
vernieuwde regelgeving voor de buitenschoolse kinderopvang, waarbij er volop ingezet wordt op
een model van integratie van aanbod binnen welzijn, vrije tijd jeugd en sport. We integreren
hierbij de middelen van het Fonds voor Collectieve Uitrustingen en Diensten. De lokale besturen
krijgen hierbij een belangrijke regierol.
Pleegzorg
We bouwen pleegzorg verder uit als eerste te overwegen hulpverleningsvorm voor kinderen en
jongeren als uithuisplaatsing aan de orde is. Hiertoe nemen we initiatieven om het vinden van
pleeggezinnen, de selectie en matching te verbeteren. Essentieel is dat alle belanghebbenden (het
pleegkind, de pleeggast, de pleeggezinnen en de gezinnen van oorsprong) inspraak en begeleiding
op maat krijgen. We streven in de verdere ontwikkeling van pleegzorg naar overleg met de
federale overheid voor een volwaardig statuut van pleegouders.
Preventieve
Preventieve gezinsondersteuning
Het decreet van 29 januari 2014 houdende de organisatie van preventieve gezinsondersteuning
ondersteunt de uitbouw van de Huizen van het Kind. Om ze te laten uitgroeien tot volwaardige
basisvoorzieningen worden tal van partners lokaal samengebracht zodat elke (aanstaande) ouder
en elk kind met elke vraag of ondersteuningsbehoefte terecht kan in een Huis van het Kind dicht
in de buurt. We bouwen de Huizen van het Kind uit voor alle (aanstaande) gezinnen met
kinderen en jongeren, op basis van een sterke lokale samenwerking. We maken hierbij ook werk
van de invulling van de verbinding van deze Huizen van het Kind met de kinderopvang en de
jeugdhulp in Vlaanderen. We doorbreken het taboe rond relationele conflicten, zorgen voor
voldoende aanbod relatieondersteuning en zetten in op een betere bekendheid. We zetten het
aanbod familiebemiddeling verder op de kaart en evolueren naar een vraaggestuurd aanbod in
afstemming met de justitiële actoren.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 119 van 167

Adoptie
De voorbije legislatuur werd werk gemaakt van een decreet houdende de interlandelijke adoptie.
Internationale ontwikkelingen, en met name de daling van het aantal adoptabele kinderen nopen
ons tot een monitoring en eventuele bijsturing van het beleid inzake interlandelijke adoptie.
Een actualisering van de regelgeving inzake binnenlandse adoptie dringt zich op. Aan het Vlaams
Centrum voor adoptie vragen we om, in overleg met de betrokkenen, de knelpunten op te lijsten
en beleidsaanbevelingen te formuleren. Op basis hiervan maken we werk van nieuwe
regelgeving.
Aandacht voor specifieke doelgroepen
Jeugdhulp
Het stijgend aantal kinderen en jongeren dat opgroeit in een problematische leefsituatie is ook
voor de jeugdhulp in Vlaanderen een bijkomende uitdaging. De jeugdhulp kende de voorbije
jaren een grote transitie. Vooral het decreet betreffende de integrale jeugdhulp betekende een
belangrijke eerste stap tot een noodzakelijke hertekening van de jeugdhulp. Het is noodzakelijk
dat we hier de komende jaren op verder bouwen met een duidelijk plan van aanpak. We zetten
de kinderen en de jongeren en hun gezinscontext expliciet centraal in een versterkte, een
vereenvoudigde, integrale en innovatieve jeugdhulp. We voeren het actieplan jeugdhulp uit en
geven hierbij prioriteit aan de rechtstreeks toegankelijke hulp, de crisisjeugdhulp en de
residentiële hulp voor adolescente meisjes.
Door intersectorale samenwerking en een vereenvoudigde jeugdhulp zullen we sneller hulp
kunnen bieden in acute en problematische leefsituaties. We komen tot een tijdige jeugdhulp die
zich zo veel als mogelijk krachtgericht en rechtstreeks open stelt voor de burger en op een
eenduidige manier wordt georganiseerd. Binnen een versterkte jeugdhulp monitoren, evalueren
en remediëren we waar nodig de uitvoering van het decreet integrale jeugdhulp.
We versterken de samenwerking met onderwijs in het bijzonder voor een toegankelijke
opvolging en begeleiding van kinderen en jongeren en naar flexibele antwoorden bij dreigende
schooluitval, in dit kader – en ook aangaande de CLB’s in het kader van de integrale jeugdhulp
en de preventieve gezondheidszorg - werken we samen met de minister van onderwijs.
Welzijnswerk
Het algemeen welzijnswerk is een centrale actor op de eerste lijn. De sector realiseerde vorige
legislatuur een grootschalige fusie operatie. We maken, in overleg met de sector, verder werk van
de positionering van de centra algemeen welzijnswerk als belangrijke toegangspoort en geven
impulsen voor verdere intersectorale samenwerking. Prioritair zetten we hierbij in op een
kwalitatief laagdrempelig jongerenonthaal, op een aanbod voor volwassen personen met
psychische problemen en voor personen met relationele moeilijkheden. Daarnaast geven we

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 120 van 167

vorm aan een maximale samenwerking met de instituten voor samenlevingsopbouw en bouwen
de samenwerking met de verenigingen waar armen het woord nemen en de OCMW’s verder uit.
In eerste instantie continueren we de eerstelijns juridische bijstand en onderzoeken we, of en zo
ja hoe, we een reorganisatie kunnen doorvoeren.,
Justitie en hulpverlening
hulpverlening
We maken werk van een nieuw jeugd(sanctie)recht in Vlaanderen. Hierbij ontwikkelen we
continuïteit in een gedifferentieerd aanbod van duidelijke en constructieve reacties op delicten
met aandacht voor herstel van de schade, een duidelijke maatschappelijke reactie en
ondersteuning van de jongere in zijn ontwikkeling binnen een brede, integrale aanpak van
jeugddelinquentie en zijn oorzaken. Bij het opleggen van maatregelen houden we rekening met
de ernst van de feiten en de maturiteit van de minderjarige en respecteren we het
proportionaliteitsbeginsel. We verbinden de reactie op delicten gepleegd door minderjarigen met
de jeugdhulp in een duidelijk onderscheiden traject. De staatshervorming vormt de perfecte
hefboom om de reacties op als misdrijf omschreven feiten te heroriënteren op een manier die
maximaal aansluit bij de jeugdhulp.
We zorgen voor complementaire trajecten, immers, elke minderjarige heeft recht op jeugdhulp,
ook jonge delictplegers en ook wanneer zij nood hebben aan gesloten opvang. We hebben hierbij
in het bijzonder aandacht voor jongeren die een zeer complexe meervoudige problematiek
vertonen en verbinding met de gespecialiseerde geestelijke gezondheidszorg. De benedengrens
van 12 jaar voor een maatregel uit het jeugd(sanctie)recht blijft behouden evenals de
uithandengeving vanaf 16 jaar. We integreren de federale jeugdinstellingen in de werking van de
gemeenschapsinstellingen. Gesloten opvang kan enkel opgelegd worden indien dit voor de
veiligheid van de maatschappij of de minderjarige noodzakelijk is. Het niveau van
rechtsbescherming van de minderjarige wordt aangepast aan de mate waarin de minderjarige
van zijn vrijheid wordt beroofd. We organiseren structureel overleg met de jeugdmagistratuur
inzake hun vervolgingsbeleid, procedures, beslissingsbeleid, etc.
We maken verder werk van de ontwikkeling van de gemeenschapsinstellingen en integreren de
federale detentiecentra. Met de differentiatienota worden de lijnen uitgezet voor de
positionering van de gemeenschapsinstellingen binnen de jeugdhulpverlening als opvang van
jongeren voor wie de jeugdrechter een beveiligde opvang nodig acht. We zetten in op de
afstemming van het aanbod op de noden van de jongeren door de verdere uitbouw van een
goede diagnostiek en indicatiestelling en een verdere modulering. We investeren verder in de
samenwerking tussen de Gemeenschapsinstellingen en de kinder- en jeugdpsychiatrie.
Met de 6de staatshervorming worden de bevoegdheden van de Justitiehuizen overgeheveld naar
de gemeenschappen. Het werk van de justitieassistenten kent talrijke raakvlakken met de hulpen dienstverlening aan daders en slachtoffers van misdrijven en de eerstelijnshulpverlening. We

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 121 van 167

klaren de kerntaken en de rol van de justitiehuizen ten aanzien van de burgers, organisaties en
justitiële actoren uit. De uitvoering van deze opdrachten vergt een nauwe samenwerking tussen
de gemeenschappen en federale overheid, waarvan de principes en modaliteiten van werden
vastgelegd in meerdere samenwerkingsakkoorden.
We werken binnen een gestructureerd en gestroomlijnd kader aan een nauw overleg tussen de
Vlaamse overheid, alle justitiële actoren waaronder zowel van de zetelende als de staande
magistratuur en de gezondheids- en welzijnsactoren, zowel op lokaal als regionaal niveau om
justitiële beleidslijnen en acties af te stemmen het gezondheids- en welzijnsbeleid.
In opvolging van de nieuwe wetgeving aangaande het beschermingsstatuut voor
wilsonbekwamen maken we werk van structureel overleg en samenwerking op het terrein met
de vrederechters.
We voeren het decreet hulp-en dienstverlening aan gedetineerden verder uit en rollen het
strategische plan verder uit in alle gevangenissen in Vlaanderen en Brussel, waarbij we een
betere afstemming beogen met de behoeften van de gedetineerden. Hierbij hebben we
bijzondere aandacht voor de specifieke behoeften van de gedetineerden. Conform het decreet
stellen we binnen het jaar na het aantreden van deze Vlaamse Regering een nieuw strategisch
plan op waarin de betrokken beleidsdomeinen aangeven hoe zij invulling geven aan het decreet.
In nauw overleg met de federale overheid werken we verder aan zorgcircuits voor
geïnterneerden.
Verkeersslachtoffers
We hebben blijvend aandacht voor de opvang en begeleiding van verkeersslachtoffers.
Diversiteit
We streven naar een volwaardige participatie van alle groepen in de samenleving aan het zorgen welzijnsaanbod. We hebben aandacht voor de mensen van allochtone afkomst en holebi’s. We
bestrijden genderstereotypen in de zorg- en welzijnssector. We werken met alle betrokken
beleidsdomeinen en bevoegde overheden aan een integraal beleid.
Misbruik en geweld
We zetten verder actief in op de strijd tegen misbruik en geweld hierbij continueren we de
uitgerolde acties, waarbij we de bereikbaarheid van de hulplijn 1712 vergroten, en maken we
werk van de uitvoering van de resolutie betreffende de erkenning van de slachtoffers van het
historisch geweld en misbruik in jeugd- en onderwijsinstellingen in Vlaanderen en het omgaan
met geweld in het algemeen, de aanbevelingen van het expertenpanel historisch misbruik en het
project misbruik in gezagsrelaties.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 122 van 167

Armoedebestrijding in WVG
Het beleidsdomein Welzijn, Volksgezondheid en Gezin schakelt zich in in het horizontaal
armoedebeleid. De toegankelijkheid van de dienstverlening is een kernbegrip. Personen in
armoede moeten makkelijk en zonder vrees voor stigmatisering hun weg vinden naar en binnen
de voorzieningen die er zijn om hen te ondersteunen.
We zetten in op de kwantitatieve en kwalitatieve uitbouw van kinderopvang. Dit is vooral
belangrijk voor (één)oudergezinnen met een armoedeproblematiek. De beschikbaarheid van
betaalbare kinderopvang is voor deze gezinnen een cruciale hefboom om de vicieuze cirkel van
armoede te doorbreken. Daarnaast stimuleren we de uitbouw van de Huizen van het Kind.
Armoede en budgettaire problemen zijn onlosmakelijk aan mekaar verbonden. Daarom zal deze
Vlaamse Regering de samenwerkingsverbanden inzake schuldbemiddeling en budgetbeheer
verduurzamen. Het doel hierin moet zijn dat mensen opnieuw zelfredzaam worden. We zorgen
voor een sociale toeslag in de kinderbijslag voor kinderen die in gezinnen leven met een laag
inkomen. Daarnaast maken we werk van de automatische toekenning van rechten.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 123 van 167

XVI. ARMOEDEBELEID
De Vlaamse Regering gaat in tegen mechanismen die armoede veroorzaken en stimuleert dat
mensen zelfredzaam worden. Armoede als multidimensioneel gegeven vergt een meer
gecoördineerde aanpak in meerdere beleidsdomeinen die afgestemd is (horizontaal
armoedebestrijdingsbeleid) én een specifiek, verticaal beleid binnen elk beleidsdomein. Deze
Vlaamse Regering zal haar verantwoordelijkheid hierin blijven opnemen door middel van
structurele initiatieven rond armoedepreventie en armoedebestrijding. Deze structurele
oplossingen primeren op een projectmatige benadering.
Er worden – met het Pact 2020 in het achterhoofd - concrete doelstellingen geformuleerd voor
elk van de sociale grondrechten (participatie, maatschappelijke dienstverlening, inkomen, gezin,
onderwijs, vrijetijdsbesteding, werk, wonen en gezondheid). Elk lid van de Vlaamse Regering zal
tijdens deze legislatuur werken aan de realisatie van deze doelstellingen binnen het kader van
zijn of haar beleidsdomeinen.
Het Vlaams armoedebestrijdingsbeleid is universeel waar mogelijk, categoriaal waar noodzakelijk
en legt een bijzondere klemtoon op kinderarmoede, generatiearmoede en de betrokkenheid van
mensen in armoede. De ondersteuning van mensen in armoede moet zoveel mogelijk op maat.
We pakken onderbescherming aan, hebben aandacht voor mogelijke Mattheüseffecten, hanteren
de armoedetoets en streven naar automatische toekenning van rechten. We dichten de digitale
kloof en werken de laaggeletterdheid en de drempels tot participatie voor mensen in armoede
weg.
De nieuwe Vlaamse bevoegdheden die na de zesde staatshervorming worden geïntegreerd in het
Vlaamse beleid en die kunnen fungeren als hefboom in het kader armoedebeleid worden
geïdentificeerd en maximaal ingezet in dit kader.
Deze Vlaamse Regering zal de huidige regelgeving rond armoedebestrijding evalueren en
actualiseren. Het beleid is gericht op maximale toegankelijkheid van dienstverlening (proactief),
in het bijzonder bij overeenkomsten die Vlaanderen afsluit met zijn partners. We zetten in op
participatie van mensen in armoede via het armoedeoverleg, en erkennen de rol van
verenigingen waar armen het woord nemen en opgeleide ervaringsdeskundigen. We erkennen de
lokale overheden in hun rol van regisseur van het lokale armoedebeleid.
Ook kennisontwikkeling krijgt de nodige aandacht, in het bijzonder over de leefwereld van
kinderen in armoede, over de binnenkant van armoede, de gelaagdheid van armoede en over de
verschillende gezichten van armoede. We maken werk van een strikte monitoring van
(kans)armoede en (kans)armoedebestrijding.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 124 van 167

Armoedebestrijding is een verantwoordelijkheid van alle beleidsniveaus: van Europees tot lokaal.
De Vlaamse Regering stimuleert een constructieve samenwerking tussen deze verschillende
beleidsniveau’s om samen tot concrete resultaten op het terrein te komen.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 125 van 167

XVII. GELIJKE KANSEN
Gelijke kansen garanderen en discriminatie bestrijden zijn een opdracht van elke dag en voor
eenieder. De Vlaamse Overheid heeft hierbij een voorbeeldfunctie, zowel als werkgever als in de
uitvoering van het beleid. De Vlaamse Regering maakt werk van een sterk, gecoördineerd en
gedifferentieerd gelijke-kansenbeleid. Elke groep (vrouwen en mannen, holebi’s en transgenders,
personen met een beperking, mensen met een migratieachtergrond, …) verdient daarbij specifieke
aandacht. Tegelijk verbeteren we de afstemming tussen het horizontaal gelijke-kansenbeleid, het
integratiebeleid en het intern diversiteitsbeleid van de Vlaamse overheid. Waar personen in
armoede de toegang tot gelijke kansen missen, vormen ook zij een aandachtspunt voor het
Vlaamse gelijke-kansenbeleid.
Aan de beslissing over het al dan niet verlengen van het samenwerkingsakkoord van 12 juni 2013
met betrekking tot het interfederaal centrum voor gelijke kansen en bestrijding van discriminatie
en racisme, gaat een evaluatie vooraf waarover het Vlaams Parlement zich uitspreekt. Intussen
wordt de behandeling van klachten op basis van gender toegevoegd aan de diensten van de
Vlaamse Ombudsman.
In het horizontale gelijke-kansenbeleid worden de volgende drie klemtonen gelegd. Ten eerste
streeft de Vlaamse Regering, naast de verdere uitvoering van het decreet houdende bevordering
van een meer evenwichtige participatie van vrouwen en mannen in de advies- en
bestuursorganen van de Vlaamse overheid, naar een gelijke deelname van vrouwen en mannen
en naar meer diversiteit bij besluitvorming, adviesverlening en vertegenwoordigende functies.
Ten tweede werkt de Vlaamse Regering verder aan een geweldloze samenleving. Dit houdt onder
meer in dat we een beleid voeren in overleg met andere beleidsniveaus gericht op preventie en
bestrijding van alle vormen van geweld en op gepaste nazorg voor slachtoffers van geweld,
waaronder intra-familiaal geweld, genitale verminking, seksueel geweld, kinder- en
ouderenmishandeling, eergerelateerd geweld, homofoob en transfoob geweld, stalking en
mensenhandel. Tot slot staat de Vlaamse Regering ook in voor de opmaak van een Vlaams
actieplan voor de aanpak van de loopbaan- en loonkloof tussen vrouwen en mannen en voor de
sensibilisering en trajectbegeleiding voor vrouwelijke startende ondernemers. Tevens wordt een
beleid uitgebouwd ter ondersteuning en gelijke verdeling van gezin, zorg, huishouden, betaalde
arbeid en vrije tijd. Specifieke aandacht gaat uit naar kwetsbare groepen zoals alleenstaande
ouders, herintreders/herintreedsters, vrouwen in armoede en vrouwen met een
migratieachtergrond.
De strategische en operationele doelstellingen van het te voeren horizontaal gelijke-kansenbeleid
nemen we op in de beleidsnota’s en beleidsbrieven.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 126 van 167

De Vlaamse Overheid zet in op het doorbreken van stereotiepe beeldvorming rond gender,
seksuele identiteit, handicap, leeftijd en herkomst en rolverdeling via sensibiliserings- en
informatiecampagnes.
We maken werk van een integraal toegankelijke samenleving. Toegankelijke gebouwen, vervoer,
informatie, communicatie, voorzieningen en diensten zijn daarvoor een essentiële voorwaarde.
De Vlaamse Overheid neemt haar voorbeeldfunctie op vlak van toegankelijke gebouwen,
informatie en communicatie op.
De Vlaamse Regering verzoekt de SERV om in overleg met de organisaties voor personen met een
beperking ervoor te zorgen dat conform het advies van de SERV hun beleidsparticipatie mogelijk
wordt binnen de Commissie Diversiteit van de SERV conform het VN-verdrag.
De Vlaamse Regering waakt over de naleving van de 29 Yogyakarta-beginselen. Een verbeterde
afstemming tussen de verschillende relevante beleidsdomeinen zorgt voor een beleid dat inspeelt
op de specifieke behoeften van de holebi’s en transgenders. Dit gebeurt in samenwerking met de
andere overheden, lokale besturen, sociale partners, media, onderwijskoepels en het middenveld.
De Vlaamse Regering wil expliciete aandacht voor “leeftijd” in het Vlaams gelijkekansenbeleid.
We nemen maatregelen om iedere vorm van discriminatie op basis van leeftijd te bestrijden.
Structurele drempels nemen we weg.
In aanvulling op het integratiebeleid, waakt de Vlaamse Regering over het waarborgen van
gelijke kansen voor personen met een migratieherkomst in alle domeinen van het
maatschappelijk leven.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 127 van 167

XVIII. INBURGERING – INTEGRATIE
Onder invloed van migratie en internationalisering is de Vlaamse samenleving de voorbije
decennia grondig gewijzigd. De toenemende diversiteit in onze samenleving is een realiteit waar
we positief mee aan de slag gaan. Dat betekent dat we iedereen uitnodigen om vanuit haar of
zijn eigenheid mee te bouwen aan een Vlaamse samenleving, een gedeelde toekomst, als
evenwaardige burgers, met gelijke rechten en gelijke plichten. Dat betekent even zeer dat we
uitgaan van wat ons bindt en dat we iedere vorm van discriminatie op basis van herkomst
bestrijden
Het doel van het inburgering- en integratiebeleid is tot meer samenhorigheid te komen tussen
allen die een gemeenschappelijke toekomst in Vlaanderen hebben, op basis van een
gemeenschappelijke sokkel van waarden, fundamentele rechten en vrijheden. Werk maken van
inburgering en integratie is dan ook een gedeelde verantwoordelijkheid, van individuele burgers
én van de hele samenleving en haar voorzieningen.
We voeren zo snel als mogelijk de hervorming van de inburgering- en integratiesector uit. Door
de bundeling van de werking van een groot aantal vzw’s in het Agentschap Integratie en
Inburgering, realiseren we efficiëntiewinsten die we herinvesteren in Inburgering en Integratie. In
de werking van het Agentschap blijft er bijzondere aandacht voor de specifieke context in
Brussel. Het Agentschap werkt samen met reguliere actoren aan de realisatie van de
doelstellingen van het horizontaal integratiebeleid. Personen met een migratieherkomst die niet
beroepsactief zijn en een integrale aanpak voor minderjarige nieuwkomers, verdienen bijzondere
aandacht. Het Agentschap Integratie en Inburgering en de steden Antwerpen en Gent
organiseren klantentevredenheidsmetingen in functie van een optimalisatie van het eigen
aanbod. In de loop van 2018 evalueren we de hervorming van de sector. De Vlaamse overheid
garandeert de werking van de erkende participatieorganisatie die optreedt als een forum van
organisaties van personen met een migratie-achtergrond, met voldoende lokale spreiding, zoals
decretaal bepaald.
Het integratiebeleid wordt verder afgestemd op de noden van lokale besturen, want integratie
en burgerschap ontstaat in de buurt, de gemeente of stad. Daarbij zetten we sterk in op
participatie (onder meer aan de arbeidsmarkt, het wijk- en verenigingsleven, het onderwijs en de
cultuurvoorzieningen) en op taalverwerving Nederlands.
Kennis van het Nederlands is essentieel voor een volwaardige deelname aan het sociale en
economische leven. We stemmen daarom het aanbod Nederlands als tweede taal beter af op de
noden, zowel inzake kwaliteit als kwantiteit, zowel voor verplichte inburgeraars als voor wie
vrijwillig Nederlands wil leren. Zeker in het licht van de taalverhoging NT2 in inburgering en om
inburgeraars zo snel als mogelijk te laten deelnemen aan het sociaal en economisch leven, is er

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 128 van 167

nood aan meer gecombineerde leertrajecten, aan een aanbod tijdens vakanties en weekends en
avonden, in functie van de behoeften en de competenties van de NT2-cursist en met voldoende
geografische spreiding. Om dit te realiseren komen de middelen voor de organisatie van het NT2aanbod onder het beheer van de minister bevoegd voor inburgering. Een aanbod met private
aanbodverstrekkers vult de hiaten op.
Taal leer je ook door deel te nemen aan de samenleving. We stimuleren het “al doende” leren van
Nederlands: op de werkvloer, tijdens vakopleidingen en in het verenigingsleven opdat Nederlands
leren en gebruiken ook na het inburgeringstraject niet stil zou vallen. Dat vraagt een inspanning
van alle betrokkenen.
We pakken taalachterstand Nederlands reeds in een vroeg stadium aan. We zetten in op
maatregelen die daartoe bijdragen, inclusief het stimuleren van ouderparticipatie en
taalontwikkeling vóór de leeftijd van 3 jaar. We zetten in op een maximale participatie aan het
kleuteronderwijs. Kinderen vanaf 3 jaar willen we zo veel mogelijk daadwerkelijk naar school
doen gaan. We doen daarvoor een beroep op o.a. de Huizen van het Kind.
Alle voorzieningen en diensten die onder de toepassing vallen van het kwaliteitsdecreet,
organiseren zich zo dat de patiënt of cliënt erop kan rekenen dat de dienstverlening in het
Nederlands wordt verzekerd. In het handhavingsbeleid wordt nauwgezet toegezien op het
respecteren van deze essentiële kwaliteitseis.
De Huizen van het Nederlands krijgen de bevoegdheid om het taalniveau Nederlands van
anderstaligen te attesteren en worden ondergebracht in het Agentschap Integratie &
Inburgering.
Nederlands leren en gebruiken én socio-economische en socio-culturele participatie in de
onderwijs-, jeugd-, sport-, welzijns- en zorgsector, zijn de twee speerpunten van het Vlaams
horizontaal integratiebeleidsplan. Dit vereist het verhogen van de toegankelijkheid van het
aanbod en het toeleiden van jongeren van vreemde herkomst naar een baan of een opleiding in
die sectoren. We integreren de strategische en operationele doelstellingen van het horizontaal
integratiebeleid in de beleidsnota’s. Voor expertiseinbreng en begeleiding op het terrein doen de
sectoren maximaal een beroep op de diensten van het Agentschap Integratie en Inburgering.
We sluiten een integratiepact met de lokale besturen, sociale partners, media, onderwijspartners
en verenigingen van mensen met een migratie-achtergrond waarbij iedere partner
verantwoordelijkheid opneemt om directe en indirecte discriminatie en racisme te bestrijden en
respect ten aanzien van personen met een andere geloofsovertuiging of seksuele geaardheid te
bevorderen. Het pact vraagt ook engagementen van onderwijsinstellingen, sociale organisaties,
media, lokale besturen en werkgevers om te voorzien in stage- en (vrijwilligers)werkplaatsen
voor inburgeraars.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 129 van 167

We richten een cel met experten uit diverse beleidsdomeinen op om radicalisering te voorkomen,
te detecteren en te remediëren, met één centraal aanspreekpunt en in samenwerking met andere
overheden.
We dringen bij de vertegenwoordigers van de moslimgemeenschap aan op een kwalitatieve
opleiding voor imams in Vlaanderen, waarvan kennis van het Nederlands en kennis van de
maatschappelijke context een essentieel onderdeel uitmaken.
We blijven de interlevensbeschouwelijke dialoog stimuleren.
Voor inburgeraars waarvoor de verplichte deelname aan inburgering van toepassing is, voeren
we de vervanging van de bestaande inspanningsverplichting door een resultaatverbintenis, zoals
opgenomen in het nieuwe decreet, zodra het Agentschap Integratie en Inburgering operationeel
is.
Het inburgeringsaanbod is op maat van de inburgeraar, zowel in de praktische organisatie als op
inhoudelijk vlak. Nieuwe technologieën moeten de combinatie werk-inburgering mogelijk maken.
In het kader van een actief economisch migratiebeleid werken we aan een inburgeringsaanbod
voor arbeidsmigranten, samen met de sociale partners. Doorheen de geïntegreerde trajecten is er
aandacht voor e-inclusie waar nodig. Het is mogelijk binnen het inburgeringstraject ruimte te
maken voor het wegwerken van de digitale kloof bij vooral zwakkere doelgroepen (analfabeten,
laaggeletterden, ouderen,…).
De Vlaamse Regering schept een juridisch kader in overleg met de sociale partners om werk- en
taalstages mogelijk te maken voor inburgeraars.
De Vlaamse Regering spant zich in EU-verband in voor de invoering van een verplicht
integratietraject voor EU-onderdanen die zich in Vlaanderen willen vestigen.
We willen een samenwerkingsakkoord sluiten dat verplichte inburgering ook in het Brussels
hoofdstedelijk gewest van toepassing maakt. Zodra dit het geval is zullen we als Vlaamse
Gemeenschap ook extra investeren in inburgering in Brussel. In afwachting van de invoering van
verplichte inburgering in de Franse Gemeenschap, breiden we de inburgeringsverplichting uit
naar nieuwkomers die zich in Brussel of Wallonië gevestigd hebben en binnen vijf jaar verhuizen
naar Vlaanderen.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 130 van 167

XIX. CULTUUR, JEUGD, MEDIA
CULTUUR
Vlaanderen is een culturele topregio met een rijk erfgoed, een sterk sociaal-cultureel werk, een
uitgebreid amateurkunstennetwerk en authentieke hedendaagse kunst en creatieve industrie als
motor van innovatie en gemeenschapsvorming. De cultuursector in Vlaanderen bloeit, de
kwaliteit is hoog en de sector draagt ontegensprekelijk bij aan onze internationale uitstraling.
Vlaanderen koestert zijn cultuur als een keurmerk voor kwaliteit en staat wereldwijd bekend
voor zijn kunst en zijn kunstenaars.
We voeren een slagkrachtig en gefocust internationaal cultuurbeleid in overeenstemming met de
culturele diplomatie, het merkbeleid Vlaanderen en toerisme via ‘Flanders, State of the Art’. Het
internationaal cultuurbeleid vertrekt vanuit de kracht en de inter-nationale uitstraling van onze
kunstenaars en onze artistieke productie en kadert zich in en maakt gebruik van de
opportuniteiten van het nieuw zich ontwikkelend Europees cultuurbeleid.
Het nieuwe Kunstendecreet krijgt volle uitwerking en moet versnippering en overproductie
tegengaan. In de strategische visienota bepalen we duidelijke prioriteiten en keuzes. De focus ligt
daarbij op initiatieven met impact, bereik en uitstraling op Vlaams en internationaal niveau. We
leggen de focus op relevante presentatieplekken, organisaties en publicaties die het publiek
moeten confronteren met wat buiten Vlaanderen in de kunsten leeft en met gevestigd en nieuw
Vlaams talent. We besteden ook aandacht aan jongeren en beginnende kunstenaars die creatief
bezig zijn in de ruimte tussen amateurs en professionelen, zodat ze een sprong kunnen maken in
hun carrière. We streven naar een professionele en kwalitatieve kunstensector die de
maatschappelijke en culturele diversiteit in de samenleving aanspreekt en weerspiegelt.
De middelen moeten maximaal ingezet worden op het terrein, dat betekent dat we de
ondersteunende structuren (koepels, federaties, steunpunten) efficiënt en doeltreffend maken
met sterker de nadruk op de missie, de meerwaarde, het gewenste effect op het terrein en de
finaal gerealiseerde meerwaarde. Daarbij wordt de doelgroep sterker betrokken en naar waarde
geschat.
De dialoog over de deelsectoren van cultuur heen, op gang gebracht in het Cultuurforum 2020,
wordt voortgezet.
Ondernemerschap in de cultuursector veronderstelt dat instellingen zich richten op
professionele, inhoudelijke en maatschappelijke ontwikkelingen, vanuit een eigen visie en
strategie. Er moet gewerkt worden aan samenwerking tussen de cultuursector en de markt. De

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 131 van 167

Culturele Creatieve Sectoren (CCS) leveren een belangrijke economische toegevoegde waarde en
worden dan ook terecht gepromoot. We hebben aandacht voor de onafhankelijke boekhandel en
wijkbioscoop, die binnen een economische marktwerking een grote meerwaarde bieden op het
vlak van spreiding en culturele diversiteit. Ten opzichte van sectoren met een marktwaarde en
commerciële inslag vermijden we concurrentieverstoring. Investeringen worden in geval van
succes eventueel gerecupereerd, zonder dat dit een ontradend effect heeft. Ook
ondernemerschap in de non-profitsector verdient ondersteuning. Dit mag uiteraard niet leiden
tot een ‘economisering’ van de cultuursector en een verschraling van het aanbod. We maken de
ondersteuning op het vlak van ondernemerschap van zich ontplooiende kunstenaars en culturele
ondernemingen en organisaties transparanter en efficiënter. We zetten een samenwerking op
poten tussen alle betrokken culturele actoren en het Agentschap Ondernemen.
De grote kunstinstellingen zijn de topambassadeurs van Vlaanderen en krijgen meer armslag. Zij
excelleren en zijn toonaangevend op vlak van kwaliteit en management en bieden Vlaams talent
ontplooiingskansen aan. Zij moeten ook samenwerken met het ruime veld. De huidige lijst van
Vlaamse kunsteninstellingen wordt conform het Kunstendecreet geactualiseerd.
Cultuur in Vlaanderen wordt niet alleen gemaakt door professionele kunstenaars, maar ook door
vele amateurkunstenaars. Er moeten meer bruggen geslagen worden tussen amateurkunsten en
andere sectoren, zoals jeugd, onderwijs, met bijzondere aandacht voor het deeltijds
kunstonderwijs, en professionele kunsten.
Alle bevolkingsgroepen van onze diverse samenleving hebben recht op culturele ontplooiing. We
flankeren het integraal en inclusief participatiebeleid dat we voeren via de sectorale decreten
met stimulerende maatregelen (onder andere aandacht voor kansengroepen, toegankelijkheid…).
Publiekgerichte initiatieven moeten al het nodige doen om publiek te bereiken. Dit moet
aantoonbaar zijn. We houden daarbij uiteraard rekening met de eigenheid, de opdracht en de
schaalgrootte. We werken aan een geïntegreerd diversiteitsbeleid en versterking van culturele
competenties. De conceptnota’s inzake cultuureducatie worden verder uitgewerkt en verfijnd. Zo
investeren we in de culturele bagage van volwassenen maar ook van van kinderen en jongeren
via initiatieven in gezins- en familiaal verband en via onderwijs en media met een
voortrekkersrol voor de openbare omroep.
We maken de UiTpas beschikbaar in heel Vlaanderen, zodat we de veelheid aan kortings-,
voordeel-, klanten- en kansenpassen terugbrengen tot één geautomatiseerd systeem. Mensen in
armoede kunnen zo op een niet-stigmatiserende manier participeren.
Het hoger onderwijs moet zijn middelen voor cultuur- en kunstengerelateerd onderzoek meer
veldgericht en in nauwere samenwerking en afstemming met de sector inzetten. De return voor
beleid en sector moet meer zichtbaar zijn.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 132 van 167

We geven ten volle uitvoering aan het culturele samenwerkingsakkoord met de Franse
Gemeenschap.
Vlaanderen blijft ook cultureel sterk aanwezig met belangrijke Vlaamse cultuurhuizen in haar
hoofdstad Brussel. Vernieuwende ontwikkelingen van en door deze huizen, en door alle andere
gesteunde initiatieven in Brussel, moeten dit nog versterken.
Het belang van sociaal-cultureel werk in Vlaanderen en Brussel kan niet onderschat worden.
Verenigingen, bewegingen en vormingsinstellingen brengen mensen bij elkaar en werken op een
actieve en creatieve manier aan gemeenschapsvorming en zelfontplooiing. Vrijwilligers hebben
een cruciale plaats.
De sector staat voor aanzienlijke uitdagingen. Het sociaal-cultureel werk moet zijn
voortrekkersrol als bruggenbouwer in de samenleving bevestigen. We houden rekening met de
gewijzigde en zeer diverse vormen waarop de Vlamingen zich tegenwoordig maatschappelijk
engageren en hun actuele vragen naar niet-formele educatie en vorming. We bieden actoren met
landelijk karakter voldoende flexibiliteit aan bieden om hierop in te spelen, bevestigen het
belang van het efficiënt aanwenden van overheidsmiddelen en expliciteren de functies inzake
vorming, opleiding en leernetwerken. We versterken de sociaal-culturele sector, zodat deze kan
blijven zorgen voor ontmoeting, ontspanning, gemeenschapsvorming, zelfontplooiing, sociale
innovatie en creatief denkvermogen.
Ons erfgoed vormt, als getuige van ons verleden, de basis van onze gemeenschappelijke
identiteit. We moedigen de lokale besturen aan om samen te werken aan een integrale erfgoedzorg. Samenwerking met structureel ondersteunde erfgoedinstellingen staat borg voor een
optimale kwalitatieve en participatieve ontsluiting. Er is ook nood aan een successieregeling
voor verzamelaars en een garantieregeling bij langdurige bruikleen van collecties. Het
depotbeleid en het ondernemerschap in de erfgoedsector moeten gestimuleerd worden.
Het kerkelijk patrimonium staat onder druk. Naar aanleiding van de herbestemming van
kerkgebouwen moeten we bijzondere aandacht besteden aan het roerend patrimonium
(schilderijen en beeldhouwwerken, kerkelijk meubilair, gebruiks-voorwerpen en textiel). Het
Centrum voor Religieuze Kunst en Cultuur (CRKC) moet daarom een open depotfunctie krijgen. In
dat depot moet het waardevolle roerend patrimonium in goede omstandigheden bewaard en
geïnventariseerd worden. Van daaruit kan het een nieuwe toekomst krijgen.
De digitalisering van ons erfgoed is een prioriteit. We willen het e-cultuurbeleid voortzetten, met
medewerking van andere beleids-domeinen. Het Vlaamse e-boekplatform zullen we
operationaliseren, zodat een divers aanbod aan e-boeken beschikbaar is. We ondersteunen het
Vlaams Instituut voor Archivering (VIAA) structureel voor hun digitaliseringsopdracht inzake

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 133 van 167

audiovisueel erfgoed. In ruil voor de investering van publieke middelen zorgt VIAA ervoor dat het
beheerde materiaal breed en educatief wordt ontsloten.
We blijven investeren in het eigen cultuurpatrimonium. De grondige renovatie van het Koninklijk
Museum voor Schone Kunsten Antwerpen (KMSKA) wordt afgerond. We investeren in de
vernieuwing van het Kasteel van Gaasbeek, de Singel, het M HKA en de stedelijke operagebouwen
in Gent en Antwerpen.
In het kader van de versterking van de bredere culturele samenwerking met Nederland grijpen
we het momentum dat Nederland en Vlaanderen gemeenschappelijk gastland zijn voor de
Frankfurter Buchmesse 2016 aan om ook op beleidsvlak het cultureel partnerschap met
Nederland te verstevigen. Het gemeenschappelijk Vlaams-Nederlands Huis deBuren moet sterker
inzetten op het introduceren en binnenleiden van internationale bezoekers in de taal en het
brede Vlaams-Nederlands culturele landschap (onder meer via digitale kanalen). Samen-werking
met de Vlaamse cultuurhuizen en in het bijzonder met de fysieke buur Munt-punt ligt hierbij
voor de hand.
Het geïntegreerd letterenbeleid wordt verder ontwikkeld door het Vlaams Fonds voor de
Letteren met meer focus op duurzame initiatieven. We willen een breed gedragen en duurzaam
taal- en leesbevorderingsbeleid met een actieplan vanuit cultuur, onderwijs, innovatie, welzijn en
economie. En daarbij gaan technische lees-vaardigheid en leesplezier hand in hand. Ook een
brede imagocampagne rond boeken en lezen maakt daarvan deel uit. We voeren een
gereglementeerde boekenprijs in, zodat bij de verkoop van nieuwe boeken gedurende de eerste
zes maanden een maximaal kortingsplafond geldt, om de boekensector ademruimte te geven om
te blijven investeren in een rijk en divers boekenaanbod.
Ook een integraal filmbeleid krijgt verder vorm. Het Vlaams Audiovisueel Fonds (VAF) ontwikkelt
een vertoningsbeleid in samenwerking met wijkbioscopen en culturele centra, om ervoor te
zorgen dat onze Vlaamse film breder verspreid wordt. We stimuleren een ondernemingsgerichte
aanpak in de audiovisuele sector met aandacht voor terugverdieneffecten. Hiertoe wordt Screen
Flanders als investeringsvehikel ingezet binnen het VAF.
We streven naar een complementair cultuurbeleid, gebaseerd op het subsidiariteits-principe,
door heldere afspraken met de lokale overheden en de Vlaamse Gemeenschapscommissie in
Brussel. We stimuleren kwaliteitsvolle en kostenefficiënte gemeente-overschrijdende culturele
initiatieven in het kader van een kwaliteitsvol cultuuraanbod.
De bescherming van vrijwilligers is nu te fragmentarisch geregeld, met diverse ongelijkheden tot
gevolg. De toenemende bureaucratisering zet een rem op het vrijwilligerswerk. We ontwikkelen
daarom een gecoördineerd Vlaams vrijwilligersbeleid. De versnippering van expertise en
informatiekanalen pakken we aan.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 134 van 167

JEUGD
Meer dan twee miljoen Vlamingen zijn jonger dan 30 jaar. Kinderen en jongeren hebben eigen
standpunten en visies die gehoord moeten worden in het publieke debat en het beleid. Dit
gebeurt onder meer via de Vlaamse Jeugdraad. Alle overheden moeten kinderen en jongeren
actief betrekken bij hun beleid, hen erover informeren en garanties inbouwen opdat kinderen en
jongeren hun rechten gewaarborgd weten en hun stem wordt gehoord. We stimuleren de
inspraak van kinderen en jongeren in het lokale jeugdbeleid.
We monitoren de gevolgen van het gewijzigde Lokale Jeugddecreet van 6 juli 2012 inzake
ondersteuning en participatie van het jeugdwerk, lokale dienstverlening, infrastructuurbeleid en
lokaal jeugdbeleid voor kinderen en jongeren in maatschappelijk kwetsbare situaties. Het
stedelijk jeugdwerk verdient bijzondere aanpak en aandacht. Het jeugdbeleid houdt rekening met
kansengroepen en met de toenemende superdiversiteit. We stimuleren hier een aanpak van
onder uit.
We voeren een concreet en positief beleid, in overleg met de jeugdsector, voor kampen en fuiven.
Een brede invulling van het jeugdwerk stimuleren en ondersteunen we. We onderzoeken de
mogelijkheid om een charter af te sluiten voor fuif- en kampvriendelijke gemeenten en kiezen
voor de ontwikkeling en toekenning van het label kindvriendelijke steden en gemeenten. De
Vlaamse overheid engageert zich om overregulering zoals aangegeven door de jeugdsector aan
te pakken.
We maken een masterplan bivakplaatsen, zodat er voldoende aanbod is en de infrastructuur
duurzamer wordt. In dat kader waarderen en ondersteunen we ook bivakplaatsen, onze eigen
jeugdverblijfdomeinen en de uitleendienst kampeermateriaal.
Kinderen en jongeren hebben nood aan fysieke ruimte. Er moet voldoende publieke ruimte zijn
die toegankelijk en aantrekkelijk is voor iedereen en hierdoor ook generatiedoorbrekend; plekken
die uitnodigen om te spelen, te bewegen en te ontmoeten. We moeten er voor zorgen dat
kinderen en jongeren kunnen spelen in een groene omgeving op het platteland en in de stad.
Bossen, parken en pleinen moeten we maximaal toegankelijk maken. De Vlaamse overheid
stimuleert het gezamenlijk gebruik van school-, sport- en spelinfrastructuur door sport- en
jeugdverenigingen. We gaan voor een positieve kijk op jeugd, die uitgaat van hun kracht en
creativiteit.
We blijven voluit kiezen voor een categoriaal jeugd- en kinderrechtenbeleid. Bijna alle
beleidsdomeinen hebben immers een invloed op kinderen en jongeren.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 135 van 167

Via het jeugdbeleid werken we onder meer mee aan de bestrijding van kinderarmoede en
jeugdwerkloosheid, willen we mee instaan voor betaalbaar en kwaliteitsvol wonen en zetten we
mee in op veilige en autonome mobiliteit.
Tot slot willen we de talenten van kinderen en jongeren laten bloeien en inzetten op
verschillende vormen van jeugdcultuur. Cultuureducatie verdient ook binnen het jeugdbeleid
voldoende aandacht.

MEDIA
De Vlaamse mediawereld bevindt zich in een grondig transformerende omgeving die bepaald
wordt door snelle technologische veranderingen, een Europese digitale agenda, economische
internationalisering, grote infrastructuuruitdagingen, integratie- en concentratiebewegingen,
grote creativiteit en veranderende businessmodellen enzovoort.
Het Vlaamse mediabeleid moet zowel de verschillende spelers in audiovisuele sector als de
mediagebruiker ten goede komen. Daarom voeren we een beleid dat:
• een pluriform en evenwichtig medialandschap garandeert;
• de negatieve gevolgen van mediaconcentraties en verticale integratie en cross-mediale acties
in de markt bestrijdt;
• een prioriteit maakt van een gewaarborgde en betaalbare toegang tot een divers en
kwaliteitsvol aanbod aan diverse media voor alle Vlamingen;
• technologische innovaties en nieuwe mediatoepassingen stimuleert en integreert;
•

de verarming en verschraling van de contentproductie tegengaat, maar in tegendeel de
creatie van gediversifieerde en kwaliteitsvolle content die aansluit bij de hedendaagse en
historische eigenheid van Vlaanderen bevordert.

Om een toekomstgerichte economische en creatieve ontwikkeling van de mediasector mogelijk
te maken is een grondige ontwikkeling van de digitale distributie-infrastructuur noodzakelijk. We
creëren een omgeving waarin deze evolutie mogelijk is.
Om dit te bereiken ijveren we omwille van de snel wijzigende context maximaal voor protocol
met de spelers uit de mediasector. Daar waar nodig om de vooropgestelde beleidsdoelstellingen
te behalen, zal het decretaal kader aangepast worden.
Daarnaast ijveren we voor een protocol met de Vlaamse mediasector om het principe van
platformneutraliteit te respecteren.
Alvorens een nieuwe beheersovereenkomst met de VRT te sluiten, zullen we de openbare
opdracht van de VRT in een gewijzigd medialandschap evalueren. We voeren daartoe een

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 136 van 167

benchmarking uit met de openbare omroepen in andere Europese landen. Daarbij gaat de
aandacht onder meer naar de culturele opdracht, pluriformiteit, kwaliteit van de
informatieverstrekking in de globale programmering, doelgroepenbereik (bijvoorbeeld jongeren
en nieuwe Vlamingen), de opdracht inzake technologische vernieuwing en zorg voor een open,
respectvol en verdraagzaam Vlaanderen. In een globaliserend en concurrentieel medialandschap
moet de publieke opdracht van de openbare omroep nauwkeurig en doordacht gedefinieerd
worden. De openbare omroep moet zich terughoudend opstellen tegenover de advertentiemarkt.
Advertentievrij is niet realistisch, maar de plafonds blijven onverkort gelden. Waar nodig werken
we eventuele onduidelijkheden of grijze zones weg, bijvoorbeeld inzake sponsoring.
Samenwerking met andere Vlaamse mediabedrijven (onder andere de regionale
televisieomroepen en de kleinere mediaspelers) moet concreter geformuleerd worden, zodat ze
ook geëvalueerd kan worden. We zien er ook op toe dat de openbare omroep zijn specifieke en
diversiteitbevorderende rol in het muzikale landschap blijft spelen. In dat kader stellen we ook
vereisten met betrekking tot een gewaarborgd aanbod, ook op zenders en tijdens zenduren met
een ruim bereik, aan Vlaamse en Nederlandstalige producties en muziek, in verschillende genres.
Het derde net zal nog uitsluitend gebruikt worden voor de ontkoppeling van Ketnet en Canvas.
Respect voor pluralisme en neutraliteit is in alle programma’s van de openbare omroep een
evidentie. Ook in dit verband is doorgedreven interne en externe kwaliteitscontrole en
rapportering noodzakelijk.
We vragen aan de VRT een voortzetting van het efficiency-verbeteringstraject dat moet
resulteren, zoals bij de brede Vlaamse overheid, in een verdere daling van het personeelsbestand
en de budgettaire kost ervan, onder meer inspelend op de opportuniteit dat de volgende jaren
een significant aantal medewerkers sowieso de organisatie verlaat door natuurlijke uitstroom.
Het nieuwe radiofrequentieplan van 2016 moet zorgen voor een divers en economisch leefbaar
radiolandschap zodat alle erkende radiozenders maximaal beluisterbaar zijn in hun zendgebied.
Lokale radiozenders zijn verbindend. We evalueren ook de vereisten en vergoedingen voor
erkenning en zendvergunning, onder meer op hun doelmatigheid en controleerbaarheid. We
nemen een daadkrachtige houding aan tegenover storingen van Vlaamse radio-omroepen door
(piraat)radio’s uit binnen- en buitenland. Er wordt onderzocht in welke mate het huidige
radiolandschap naar frequentiegebruik toe kan worden geoptimaliseerd. Private radiozenders die
een extra inspanning leveren voor de Vlaamse muziekindustrie, krijgen een stimulans van de
Vlaamse overheid. We zetten in op de digitalisering van de radiosector en kiezen daarbij voor de
meest toekomstgerichte technologie die breed verspreid is in de Europese Unie .
De gevolgen van het nieuwe decretale kader voor de regionale televisieomroepen monitoren we
op economische leefbaarheid. We zorgen er voor dat deze omroepen op alle digitale platformen
aanwezig kunnen zijn en over voldoende technische band-breedte beschikken.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 137 van 167

Mediawijsheid en digitale geletterdheid zijn essentieel. We werken de digitale kloof weg. Ook
kwetsbare doelgroepen moeten voldoende mediatoegang hebben en mediageletterd zijn. We
zorgen voor een correcte en eigentijdse invulling van de universele diensten, opdat iedereen kan
deelnemen aan de samenleving, ongeacht inkomen en woonplaats. Mediagebruikers moeten
bovendien de nodige vaardigheden verwerven om met nieuwe (sociale) media om te gaan. Het
Kenniscentrum Mediawijsheid moet de ruimte krijgen om een gecoördineerd beleid te voeren in
samenwerking met de betrokken partners en met andere beleidsdomeinen, zoals onderwijs,
welzijn en cultuur.
We onderzoeken hoe mediasubsidies en ondersteuning van papieren kranten meer
mediumneutraal en toekomstgericht kunnen worden georganiseerd, ten gunste van kwalitatieve
journalistiek.
We ondersteunen productie en export binnen de Vlaamse audiovisuele sector. Investeren in
kwalitatieve producties van eigen bodem is immers de beste garantie tegen verdrukking,
inhoudelijke verarming en verlies van culturele eigenheid door massale import van internationale
“mainstream” content via nieuwe internationale distributiekanalen en -platformen. We promoten
de Vlaamse audiovisuele sector nog beter in het buitenland: Flanders Investment and Trade (FIT)
moet in samenwerking met Medianet Vlaanderen de Vlaamse media-industrie (facilitaire
bedrijven, technische leveranciers, audiovisuele productontwikkelaars enzovoort) ondersteunen
in haar buitenlandse groei.
Innovatie is een hefboom voor een kwalitatief sterk en lokaal verankerd medialandschap.
Daarom moet de werking van het Media Innovatie Centrum (MiX) aangepast worden. De
geïnvesteerde middelen moeten terechtkomen bij kleine startende innovatieve ondernemingen.
In uitvoering van de zesde staatshervorming versterken we de samenwerking tussen telecom- en
mediaregulatoren, met respect voor ieders bevoegdheden. We bewaken de Vlaamse bevoegdheid
met betrekking tot omroepdiensten, omroepactiviteiten en audiovisuele content. Bij toekomstige
veilingen van frequenties moet de verdeling van de opbrengsten tussen de diverse bevoegde
overheden in verhouding staan tot het gebruik van de betrokken frequenties voor respectievelijk
omroepdiensten of digitale datacommunicatie.
Als over-the-topspelers (zoals YouTube) de broadcastfunctie overnemen omdat zij meer kijkers
bereiken dan reguliere televisiezenders, moet de overheid een aangepast model uitwerken voor
de sociale return-on-investment. We zullen er op toezien dat auteurs en uitvoerders voor hun
prestaties in de media correct worden vergoed, met vrijwaring van de rechten die hen wettelijk
toekomen en het beteugelen van piraterij.
Het VAF (inclusief het Mediafonds en het Gamefonds) en ‘Screen Flanders’ geven we alle kansen
om hun werking uit te bouwen. De MediAcademie moet alle kansen krijgen om opleidingen aan

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 138 van 167

te bieden op maat van alle mediasectoren. Het Fonds Pascal Decroos moet voldoende slagkracht
krijgen, zodat ook bredere redactionele projecten een beurs kunnen aanvragen.
De inspanningen inzake ondertiteling en audiodescriptie worden verdergezet via specifieke
subsidies, zodat zoveel mogelijk programma’s van de Vlaamse en regionale televisieomroepen
toegankelijk zijn voor doven, slechthorenden en blinden.
Het charter non-fictie en de beteugeling door de Vlaamse Regulator voor de Media (VRM) is
ontoereikend. Om op alle deontologische vragen en klachten een antwoord te bieden zoeken we
samen met de omroepen naar een oplossing.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 139 van 167

XX. SPORT
Sport heeft een belangrijke maatschappelijke rol en draagt bij aan fitheid en gezondheid, het
algemeen welbevinden en de sociale cohesie. Sport bevordert de inclusie van kansengroepen in
onze samenleving. De Vlaamse Regering wil dan ook dat iedereen in zijn eigen buurt op een
kwaliteitsvolle, gezonde en betaalbare manier een leven lang kan sporten.
Sport moet een vaste gewoonte worden in het leven van elke Vlaming, zo willen we in
Vlaanderen een gezonde sportmentaliteit ontwikkelen. Scholen, clubs, gemeentelijke
sportdiensten, bedrijven, sportfederaties, … samen bouwen we aan een sportvriendelijke
leefomgeving, waarin iedereen gestimuleerd wordt tot bewegen en sporten.
De Vlaamse Regering zet gericht in op sportinfrastructuur en bevordert hierbij samenwerking.
Voldoende en duurzame sportinfrastructuur is cruciaal om kwalitatief te sporten. We stellen een
globaal strategisch sportinfrastructuurplan op en ondersteunen dit met een sportinfrastructuurfonds.
Het
zwaartepunt
situeert
zich
op
bovenlokale
projecten
en
topsport(trainings)infrastructuur. Hierbij stimuleren we samenwerking en cofinanciering in
allerlei vormen, zowel voor de bouw als de exploitatie van sportinfrastructuur. De Vlaamse
Regering heeft daarbij prioritaire aandacht voor de zwembadproblematiek. Op het vlak van
topsportinfrastructuur bouwt de Vlaamse Regering de driehoek Gent-Antwerpen-Leuven verder
uit.
Het volledige sportinfrastructuurbeleid zal ondersteund worden door een onderbouwde visie
inzake ruimtelijke ordening en duurzaam bouwen. De Blosocentra worden geëvalueerd in functie
van de noden en behoeften van een bovenlokaal gebruik. De Vlaamse Regering maakt werk van
het ‘Open School’-concept zodat de schoolsportinfrastructuur buiten de schooluren efficiënter
wordt gebruikt. Ook met bedrijven zal overlegd worden over hoe hun sportinfrastructuur beter
benut kan worden.
Op basis van de evaluaties van het decreet op de sportfederaties en een grondige outputanalyse
van de geïnvesteerde middelen in de sportfederaties, zal de Vlaamse Regering een nieuw decreet
op de sportfederaties uitwerken. Rekening houdend met een steeds sneller evoluerend
sportlandschap, moet dit decreet de sportfederaties stimuleren om zich efficiënter te organiseren
en meer doelgericht te werken. Federaties moeten oog hebben voor zowel de clubs als de
individuele sporter. We streven naar een rationalisatie in het federatielandschap en een
resultaatgerichte financiering.
De achterstand in motorische ontwikkeling en fitheid bij onze jongeren moet weggewerkt
worden. Hierbij wordt gestreefd naar de realisatie van de desbetreffende Vlaamse
gezondheidsdoelstellingen. Experimentele programma’s zoals Multimove (3-8 jaar) en Brede

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 140 van 167

School met sportaanbod (9-18 jaar) worden op elkaar afgestemd binnen een globale visie op
jeugdsportbeleid. In dit kader zal een versterkte samenwerking tussen sport en onderwijs
bijdragen tot het uitbreiden en optimaliseren van het naschoolse sportaanbod.
Door de toenemende druk op de vrije tijd scheppen we kansen voor innovatieve vormen van
anders georganiseerd sporten, zodat er voldoende flexibele oplossingen zijn voor zij die tijdens
hun actieve loopbaan studies, werk, een eigen gezin, … moeten combineren.
Het sportpromotie- en sportevenementenbeleid in Vlaanderen wordt geëvalueerd. We maken
duidelijke afspraken over de rolverdeling tussen de verschillende bestuursniveaus. Het recent
opgerichte ‘Permanent Overlegorgaan Sportpromotie’, moet hierrond een nieuwe visie
uitwerken.
De sportclub blijft de natuurlijke biotoop voor een kwalitatief sportaanbod en duurzame
sportbeleving in functie van een levenslang sporten. Vrijwilligers spelen een cruciale rol en zij
moeten dan ook de nodige ondersteuning krijgen. De Vlaamse Regering zal via verschillende
kanalen investeren in de sportclubs. Zo garandeert het decreet ‘Lokaal Sportbeleid’ een directe
subsidiëring van sportclubs via de lokale besturen. Ook het toekomstige decreet op de
sportfederaties moet de mogelijkheid bieden aan sportfederaties om hun clubs rechtstreeks te
ondersteunen. Beide decreten moeten aangewend en afgestemd worden om in een sfeer van
vertrouwen sterke partnerships te vormen met enerzijds de lokale besturen en anderzijds de
sportfederaties. De Vlaamse overheid stelt zich steeds klantvriendelijk op, zowel naar gemeenten,
clubs, als de individuele sporter.
Competente sportbegeleiders garanderen een kwaliteitsvol aanbod in een sportclub. Daarom zal
de Vlaamse Trainersschool steeds aandacht hebben voor een verbreding van zijn aanbod aan de
basis en een verdieping aan de top. De aanstelling van professionele directeurs
sportkaderopleiding per (focus)sport draagt hier ook toe bij. Verder zal de Vlaamse Regering ook
in overleg gaan met het federale niveau over het uitwerken van een nieuw statuut voor de
sportbegeleider. Dit moet clubs nieuwe kansen bieden om voluit te investeren in kwaliteitsvolle
sportbegeleiders.
De specifieke regelgeving inzake de overgang van het statuut van de niet-professionele
sportbeoefenaar naar het statuut van professionele sportbeoefenaar wordt herbekeken, in het
licht van de mogelijkheid tot een billijke opleidingsvergoeding.
We voeren een dynamisch breedtesportbeleid, op maat van de noden en ambities van alle
sporters, met gerichte aandacht voor diverse kansengroepen. Sport is immers een ideaal middel
om maatschappelijke inclusie te bevorderen. De Vlaamse Regering stimuleert en ondersteunt
initiatieven die de sportparticipatie van senioren, personen in armoede, personen met een

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 141 van 167

migratieachtergrond en personen met een handicap bevorderen. Het Steunpunt G-Sport
Vlaanderen wordt structureel verankerd.
De Vlaamse Regering zet voluit in op een actieve ‘gezond sporten’-attitude bij de Vlamingen en
promoot volop ethiek in de sport. Een actiepunt hierbij is het uitwerken van een databank
waarin de sport(medische) voorgeschiedenis van sporters wordt bijgehouden in samenwerking
met huisartsen en sportartsen. Dit zal een enorme vooruitgang betekenen voor het preventieve
sportmedische beleid en het bepalen van iemands sportmedische geschiktheid. Op termijn kan
dit ook de basis vormen voor een persoonlijk sportpaspoort. Op basis van de bevindingen uit het
pilootproject rond bewegingsdeskundigen wordt bekeken hoe deze personen in het kader van
het preventieve gezondheidsbeleid een coachende rol kunnen opnemen.
Vlaanderen moet een koploper blijven op het vlak van antidopingbeleid, met efficiëntie en
klantvriendelijkheid als uitgangspunt. Een snelle aanpassing van de regelgeving aan de nieuwe
WADA-code is daarbij een prioriteit.
De topsportwerking per sporttak wordt verder gecentraliseerd en uitgebouwd in één van de drie
topsportcentra in Vlaanderen (Gent-Antwerpen-Leuven) vanuit een integrale benadering. Zo
werken we naar één campus per sporttak waarin de talentontwikkeling, topsporttrainingsinfrastructuur, topomkadering en sportwetenschappelijke en sportmedische begeleiding worden
geclusterd. De topsporttakenlijst fungeert als verdeelsleutel van de middelen en bepaalt op welke
sporttakken wordt gefocust. Het focus- en centralisatieprincipe moet een duidelijke
efficiëntiewinst creëren. Daarnaast zal ook nagegaan worden hoe we extra kansen kunnen
creëren voor de aanvragers van 'Windows of Opportunity’-projecten (niet-focussporten), zowel
op
administratief
vlak,
als
qua
topsportomkadering
(medisch-paramedisch,
sportwetenschappelijk, …).
Na de Olympische Spelen 2016 in Rio wordt het topsportbeleid geëvalueerd in functie van een
nieuw topsportactieplan. Ook Be Gold en de rol van de partners zal in 2017 worden geëvalueerd,
zoals opgenomen in het akkoord. De Vlaamse Regering blijft ook inzetten op de ploegsporten,
met garanties voor de visibiliteit van de gemeenschappen. Het merk Topsport Vlaanderen zal in
de geest van de nieuwe Vlaamse huisstijl gebruikt worden om Vlaanderen via het topsportbeleid
zowel nationaal als internationaal te promoten.
De Vlaamse Regering wil zuurstof geven aan innovatie in de sportsector. Onderzoek moet
antwoord bieden op concrete beleidsvragen. Er wordt een kortere link gelegd tussen
kennisontwikkeling en kennisimplementatie. Zo zal er emeer ruimte voorzien worden voor ad
hoc onderzoek en ook in de andere instrumenten zoals de leerstoelen topsport of experimentele
projecten zal de beleidsrelevantie centraal staan. De kennisdeling met de burger krijgt extra
aandacht.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 142 van 167

Sport is veel meer dan bewegen alleen. Door te sporten verwerven mensen competenties die in
alle domeinen van het leven van belang kunnen zijn. De rol van sport in de
competentieontwikkeling en trajecten naar werk zal uitgediept worden, zeker voor jonge
werkzoekenden.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 143 van 167

XXI. ONROEREND ERFGOED
We voeren het door het Vlaams Parlement goedgekeurde onroerenderfgoeddecreet uit.
Halverwege 2017 evalueren we de eerste resultaten van dit decreet en de effecten ervan op het
terrein, met het oog op eventuele bijsturingen. Ook voor het hoofdstuk “archeologie” van dit
decreet vaardigen we zo snel mogelijk het uitvoeringsbesluit uit, zodat ook dit onderdeel in
werking kan treden. Archeologisch onderzoek staat in functie van een betere kennis van ons
verleden. Bij de vaststelling van de archeologische zones waken we er over dat uitsluitend zones
uitsluitend worden afgebakend in gebieden waar reële kenniswinst te verwachten valt. Zodra dit
hoofdstuk in werking getreden is, evalueren we de uitvoering ervan voortdurend, onder meer
wat betreft de werkbaarheid en betaalbaarheid ervan, en sturen we bij indien nodig. We waken
erover dat opgravingsresultaten voldoende omgezet worden in wetenschappelijke kennis en
ontsloten worden.
We maken werk van een verdere, merkbare cultuuromslag bij de Vlaamse administratie
onroerend erfgoed. De administratie moet zich verder aanpassen en meer oplossingsgericht,
klantgericht, en als een betrouwbare en proactieve projectpartner werken. Dit betekent een
aanpassing van de werkwijze van “total control” naar samenwerking met en ondersteuning van
erfgoedeigenaars, - beheerders en lokale besturen in een geest van vertrouwen. Samenwerken
met onroerend erfgoed moet een positieve connotatie krijgen. We zorgen voor een grotere
betrokkenheid van eigenaars en gebruikers van onroerend erfgoed bij het beleid en bij de
uitvoering ervan op het terrein. We voeren daarvoor regelmatig overleg tussen de Vlaamse
overheid en organisaties van erfgoedeigenaars en –gebruikers om het draagvlak voor erfgoed in
respect voor eigenaarschap te verhogen.
De administratie ontwikkelt een beoordelingskader dat de betrokkenen bij het erfgoedbeleid
toelaat voorafgaand inschattingen te maken over de ontwikkelingskansen van een beschermd
gebouw of een beschermde site.
We investeren in het draagvlak voor onroerend erfgoed bij de bevolking en bij alle
belanghebbenden. De jaarlijkse Open Monumentendag blijft daarbij een belangrijk instrument.
We beogen een maximale betrokkenheid van al het erfgoed in Vlaanderen, ook roerend, varend
en immaterieel erfgoed, bij Open Monumentendag.
We betrekken zo veel als mogelijk de lokale besturen bij het erfgoedbeleid, en bij de maatregelen
die de Vlaamse overheid neemt om onroerend erfgoed te inventariseren, te beschermen en te
beheren. We begeleiden lokale besturen die tot samenwerking willen komen via
Intergemeentelijke Onroerend Erfgoeddiensten of die een erkenning willen krijgen als
onroerenderfgoedgemeente.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 144 van 167

We actualiseren verder op een objectieve wijze de bestaande inventarissen van het onroerend
erfgoed in Vlaanderen, overeenkomstig het decreet en zijn uitvoeringsbesluiten
We blijven het meest waardevolle erfgoed in Vlaanderen behoeden voor vernietiging en verval
door het als monument, stadsgezicht, dorpsgezicht, archeologische site of landschap te
beschermen. Tegelijkertijd zullen we vroegere beschermingen her-evalueren vanuit het oogpunt
van de erfgoedwaarde en de doelmatigheid van het beschermingsinstrument. Ook de
beheersdoelstellingen en de toelatingsplichtige handelingen voor reeds beschermd onroerend
erfgoed zullen we evalueren en waar nodig aanpassen, verfijnen en zo mogelijk reduceren..
Daarbij wordt ook opnieuw en zorgvuldig bekeken welke cultuurgoederen al dan niet mee in de
bescherming opgenomen zijn.
Een bescherming als monument moet een toekomstgerichte en duurzame betekenis van het
monument alle kansen bieden en dus ook rekening houden met een nieuwe bestemming en een
hedendaags gebruik. Het behoud van erfgoed-elementen moet kunnen blijven samen gaan met
andere activiteiten.
Landbouw en andere menselijke activiteiten moeten samen kunnen gaan met onroerend erfgoed.
Er wordt een rechtszeker kader uitgewerkt waarbij beschermingsinitiatieven vanuit onroerend
erfgoed het voortbestaan van landbouwbedrijven niet zullen verhinderen en/of financieel
belasten.
We zetten de restauratiepremies selectief in, zodat enkel werken die noodzakelijk zijn voor het
behoud of het herstel van de erfgoedkenmerken en –elementen van een beschermd goed nog in
aanmerking komen voor premietoekenning. We evalueren de premiepercentages zodra we fiscale
stimulansen voor investeringen in onroerend erfgoed ingevoerd hebben.
We laten de Erfgoedkluis op kruissnelheid komen bij het nemen van participaties in en het
verstrekken van leningen aan onroerenderfgoedprojecten met economisch potentieel, en in het
samenbrengen en optimaal beheren van het onroerend erfgoed van de Vlaamse overheid.
We onderzoeken de mogelijkheden om de verwerving en het beheer en de ontsluiting van
onroerend erfgoed en de mee-beschermde cultuurgoederen te flankeren en te stimuleren met de
fiscale instrumenten waarvoor de Vlaamse overheid bevoegd is. Nadat we een kosten-batenanalyse hebben gemaakt van de verschillende mogelijke fiscale stimulansen voor erfgoedzorg,
dienen we een voorstel ter zake in bij het Parlement.
We bekijken welke initiatieven nodig zijn om Herita te doen uitgroeien tot dé
onroerenderfgoedorganisatie in Vlaanderen die door ontsluiting van onroerend erfgoed bijdraagt
tot een breed maatschappelijk draagvlak alsook het vrijwilligerswerk in de erfgoedsector
stimuleert en ondersteunt. We moedigen Herita aan om nauw samen te werken met de

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 145 van 167

verschillende organisaties die in binnen- en buitenland actief bezig zijn met verschillende vormen
van erfgoed, waaronder FARO.
We besteden bijzondere aandacht aan de herbestemming van leegstaand of vrij komend religieus
erfgoed, en stimuleren ook het medegebruik van kerkgebouwen. In overleg met de gemeenschap,
kerkbesturen, bisdommen en lokale besturen moeten keuzes gemaakt worden rond de
herbevestiging, nevenbestemming, herbestemming of, indien nodig en desgevallend na
declassering, afbraak.
We nemen maatregelen om het Vlaamse varend erfgoed nog beter te bewaren en te ontsluiten.
We brengen de nieuwe instrumenten die het aangepaste decreet Varend Erfgoed daartoe biedt,
zo snel mogelijk in uitvoering.
We spannen ons verder in voor het onderhoud en de ontsluiting van het erfgoed van de Groote
Oorlog, niet alleen tijdens maar ook na de herdenkingsperiode 2014-2018. We werken, samen met
Frankrijk en Wallonië, en in goed overleg met alle belanghebbenden, tegen 2016 het dossier af
waarmee de belangrijkste begraafplaatsen en gedenktekens in de frontstreek de status van
Werelderfgoed kunnen krijgen.
We werken verder om het Nationaal Park Hoge Kempen en de Koloniën van Weldadigheid de
status van Werelderfgoed te laten krijgen.
In Unescodossiers zorgen convenanten met erfgoedeigenaars en –gebruikers of hun
vertegenwoordigers voor duidelijke afspraken.
Eigenaars/beheerders noch participanten van onroerend erfgoed hebben baat bij de kunstmatige
scheiding tussen diverse beleidsdomeinen. Een betere samenwerking met onder meer
natuurbeleid (bv. via de geïntegreerde beheersplannen) en met cultuurbeleid (bv. via de uitbouw
van een geïntegreerd depotnetwerk) zetten we resoluut verder. Het nieuwe
onroerenderfgoeddecreet en de uitbouw van Herita vzw bieden hiertoe alle kansen. We zetten
verder in op een sterke samenwerking met Ruimtelijke Ordening. Voor erfgoedlandschappen leidt
dit tot duidelijke en rechtszekere typevoorschriften voor de waardevolle erfgoedelementen.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 146 van 167

XXII. TOERISME
We willen de Vlaamse toeristische sector helpen om verder te groeien als een performante en
duurzame economische sector, die zijn groeimogelijkheden volop benut en die een van de
motoren van jobcreatie kan zijn. Op deze manier willen we ook de lokale economie stimuleren.
In uitvoering van het Toerismepact 2020 zorgen we voor meer samenwerking en coördinatie in
het toerismebeleid. Deze samenwerking geldt zowel binnen de toeristische sector als tussen
toerisme en de andere beleidsdomeinen.
We ontwikkelen voor elk van de toeristische macrobestemmingen (de kunststeden en hun directe
omgeving, de Vlaamse Kust en de Vlaamse regio’s) een strategisch beleidsplan, met bijhorende
impulsmiddelen en promotiebudgetten. We richten deze plannen op kwaliteitsverbetering en
dienstverlening. We geven bij de besteding van de middelen voor de impulsprogramma’s
prioriteit aan hefboomprojecten die een reële toegevoegde waarde bieden voor het toerisme
(o.a. landmarks). We zorgen er voor dat projecten, die betrekking hebben op meerdere macrobestemmingen hierbij ook aan bod kunnen komen.
We investeren gericht in de belangrijkste toeristische productlijnen van Vlaanderen: fietsen,
wandelen, tafelen, kunst, erfgoed, landschap, diamant, mode, design en shopping en de beleving
in onze bruisende steden (urban innovation). We selecteren een aantal toeristische
hefboomprojecten die het verschil kunnen maken voor de aantrekkingskracht van onze
bestemmingen en concentreren de overheidsmiddelen voor toerisme op deze projecten. De
kernattracties van elke macrobestemming vormen het uitgangspunt bij de keuze van deze
projecten.
In samenwerking met de lokale besturen ontsluiten we heel Vlaanderen met een aantrekkelijk
wandelknooppuntennetwerk, zoals we dat eerder deden met het fietsknooppuntennetwerk. We
onderzoeken hoe we de recreatieve en functionele fietsroutenetwerken kunnen versterken door
wederzijdse afstemming waar mogelijk.
We blijven tijdens de volgende jaren aandacht besteden aan de herdenking van de honderdste
verjaardag van de Eerste Wereldoorlog, en het gastvrij en respectvol ontvangen van buitenlandse
bezoekers die bij deze gelegenheid naar Vlaanderen komen. We blijven Vlaanderen, ook na 2018,
op de kaart zetten als bestemming voor vredes- en herdenkingstoerisme.
We onderzoeken samen met betrokken lokale besturen en andere partners de mogelijkheden om
het maritieme en nautisch verleden van Vlaanderen toeristisch te ontsluiten en als troef uit te
spelen, onder meer in Antwerpen en aan de Kust.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 147 van 167

We promoten Vlaanderen volop als een bestemming voor congrestoerisme (MICE). We
onderzoeken of we de bestaande MICE-faciliteiten kunnen optimaliseren.
We organiseren de promotie van Vlaanderen als toeristische bestemming nog efficiënter. We
besteden daarbij prioritaire aandacht aan onze buurlanden die onze belangrijkste markten zijn.
Vervolgens promoten we Vlaanderen doelgericht ook op de verre en nieuwe markten in de
wereld.
We ontsluiten toeristische bestemmingen duurzaam door communicatief en promotioneel
gebruik te maken van fiets- en autodeelsystemen en de comodaliteit openbaar vervoer (trein
tram bus), fiets en auto. We stimuleren faciliteiten voor autocartoerisme en kampeerauto’s en
voorzieningen voor mindermobielen en senioren. We onderzoeken, in samenwerking met de
uitbaters van de (regionale) luchthavens, of we het inkomend toeristisch potentieel van
Vlaanderen kunnen doen groeien.
We investeren in het merk “Flanders” als kwaliteitskeurmerk van onze toeristische
bestemmingen, en verzekeren dat dit merk staat voor kwaliteit, gastvrijheid en gezelligheid.
Prioritair zorgen we er met onze toeristische promotie ook voor dat de naambekendheid van
onze verschillende bestemmingen (de Vlaamse kust, de internationaal relevante steden, de
regio’s, …) versterkt wordt.
We ontwikkelen een omvattend beleid voor de internationale promotie van Vlaanderen inclusief
Brussel. We onderzoeken op welke gecoördineerde manier dit het best kan gebeuren binnen de
Vlaamse overheid al dan niet in samenwerking met private partners.
Om ‘Toerisme voor Allen’ zo veel mogelijk waar te maken, breiden we het aanbod van het
Steunpunt Vakantieparticipatie verder uit en profileren we Vlaanderen als een bestemming voor
zorgvakanties.
We investeren verder in de kwaliteitsverbetering, de brandveiligheid en de toegankelijkheid van
bestaande jeugdverblijven.
Vertrekkend van de recente ambtelijke evaluatie, evalueren we het logiesdecreet, met het oog op
aanpassingen aan de nieuwe ontwikkelingen in de markt , aan nieuwe logiesvormen,
administratieve vereenvoudiging en waar mogelijk deregulering. We vervangen, in samenspraak
met de sector, de bestaande comfortclassificatie voor hotels door het internationaal erkende
Hotel Stars Union-systeem.
Onder meer bij de organisatie en de promotie van belangrijke tentoonstellingen en festivals
werken de culturele en de toeristische sector samen. We starten met de voorbereiding van de

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 148 van 167

viering, als groot cultuur-toeristisch evenement, van de vijfhonderdste verjaardag van Pieter
Breugel de Oude.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 149 van 167

XXIII. BUITENLAND EN ONTWIKKELINGSSAMENWERKING
EEN STERK EN AMBITIEUS VLAAMS BUITENLANDS BELEID
Vlaanderen is een open samenleving gericht op de wereld. Vlaanderen is met zijn open economie
meer dan andere landen en regio’s afhankelijk van de internationale context en tendensen. De
welvaart van Vlaanderen hangt af van hoe we omgaan met de wereldwijde uitdagingen. Willen
we onze toekomstige welvaart verzekeren, dan moeten we de concurrentiepositie van
Vlaanderen nu versterken, of we gaan achteruit. De wereldmarkt biedt vele kansen, die we nu
moeten grijpen en verzilveren. Internationalisering van de Vlaamse economie is dan ook een
absolute prioriteit van de Vlaamse Regering.
In deze geglobaliseerde wereld is het essentieel om onze belangen voluit te verdedigen en onze
troeven krachtig uit te spelen op het internationale niveau. Daarom heeft Vlaanderen de ambitie
om zowel op economisch als breed politiek vlak sterk en zelfbewust in deze wereld te staan. Het
Vlaamse buitenlands beleid heeft een eenduidige visie en strategie. Het Departement
internationaal Vlaanderen bewaakt, als volwaardig Vlaams ministerie van buitenlandse zaken de
internationale beleidscoherentie van Vlaanderen en staat in voor de coördinatie. We voeren een
autonoom, volwassen en professioneel Vlaams buitenlands beleid dat (1) werkt aan een eigen en
gerichte profilering van Vlaanderen in het buitenland, (2) inzet op internationaal ondernemen en
een doelgerichte economische en publieksdiplomatie, (3) een sterke en meer rechtstreekse stem
heeft in de EU, (4) een actief en gefocust buurlandenbeleid en multilaterale aanpak heeft en (5)
inzet op ontwikkelingssamenwerking.
In foro interno, in foro externo. We hebben aandacht voor de externe en internationale dimensie
van alle interne bevoegdheden van Vlaanderen. Ook onze unieke rol als deelstaat in het
multilaterale gremium bouwen we resoluut verder uit.
De Vlaamse diplomatie met zijn eigen Vlaamse postennetwerk en het netwerk van FIT zijn één
van de belangrijkste instrumenten van het Vlaamse buitenlands beleid. Onze vertegenwoordigers
in het buitenland staan ten dienste van de voltallige Vlaamse Regering en informeren de Vlaamse
Regering over de relevante ontwikkelingen in hun ambtsgebied.
Een professionele Vlaamse diplomatie vereist ook de ontwikkeling van een Vlaamse diplomatieke
loopbaan. We willen een verbeterd diplomatiek statuut voor onze vertegenwoordigers. Daarvoor
moeten de samenwerkingsakkoorden betreffende de gewestelijke vertegenwoordigers worden
aangepast aan de institutionele realiteit in Europees en Belgisch verband. Tegelijk scheppen we
voldoende stages, opleidingen en mobiliteit voor de personeelsleden van de buitenlandse
vertegenwoordigingen. Ten slotte krijgt de vertegenwoordiger van de Vlaamse Regering bij de
internationale instellingen in Geneve een vaste werkplek in Geneve.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 150 van 167

We verdiepen het Vlaamse postennetwerk en breiden het netwerk van FIT uit. We bouwen het
postennetwerk van de vertegenwoordigers van de Vlaamse Regering verder uit op basis van een
SWOT-analyse naar Scandinavië, de Westelijke Balkan, de BRIC landen of de MINT-landen. We
brengen in elk partnerland de vertegenwoordigers van de Vlaamse Regering, FIT en Toerisme
Vlaanderen zoveel mogelijk samen op één werkplek met één centraal aanspreekpunt en één
gezamenlijk actieprogramma en missiedocument. Indien meerdere buitenlandvertegenwoordigers
in hetzelfde land op post zijn, krijgt de vertegenwoordiger van de Vlaamse Regering een
coördinerende taak. Om de vertegenwoordigingen van de Vlaamse Regering te versterken
moedigen we detacheringen vanuit de beleidsdomeinen aan.
We werken aan een verdere professionalisering van de Vlaamse protocoldienst. Om de
internationale zichtbaarheid van Vlaanderen te verhogen, moeten de intra-Belgische
protocollaire afspraken herzien te worden. Zo dient de minister-president in de protocollaire
volgorde onmiddellijk na de Eerste Minister te komen.
De Interministeriële Conferentie voor Buitenlands Beleid (ICBB) dient regelmatig bijeen te komen
om het overleg tussen de verschillende beleidsniveaus te bevorderen. We pleiten voor een meer
dynamische werking van de ICBB waar ook ontwikkelingssamenwerking op de agenda staat.
We evalueren de bestaande subsidiesystemen.
We ratificeren het Minderhedenverdrag van de Raad van Europa niet.

EEN STERK VLAANDEREN IN EEN STERK EUROPA
De eerste en belangrijkste hefboom van het Vlaamse buitenlands beleid is de EU.
We kiezen voor een gedragen Europese samenwerking die steunt op de directe betrokkenheid
van de burgers en die diversiteit – waaronder talen – koestert. De Europese Unie is een
samenwerkingsverband dat van onderuit moet worden opgebouwd en subsidiariteit en
proportionaliteit hoog in het vaandel draagt. Een sterke Europese Unie en een solide
economische onderbouw zijn belangrijk om de welvaart en het welzijn van iedereen te
verzekeren. De EU moet zich eerst verdiepen alvorens uit te breiden. Lidstaten die het moeilijk
hebben, moeten op solidariteit kunnen rekenen maar moeten tegelijk verantwoordelijkheid
nemen om orde op zaken te stellen en structureel te hervormen.
Om een gedragen Europese Unie mee vorm te geven, is eerst en vooral een sterke Europese
bewustwording van de gehele Vlaamse overheid nodig. Daarom volgen we niet alleen de
Europese agenda proactief op, maar bepalen we hem ook actief mee. Initiatieven met coalities
van andere Europese topregio’s - zoals Vanguard op het vlak van het Europese industriebeleid verdienen navolging.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 151 van 167

We versterken tegelijk de gedegen voorbereiding van en tijdige betrokkenheid van relevante
stakeholders bij Europese dossiers. Op die manier kunnen we meer en beter wegen op de
Europese besluitvorming en korter op de bal spelen. Het Departement internationaal Vlaanderen
bewaakt de coherentie en coördinatie van de Vlaamse standpuntbepaling in de EU.
We vergroten de interactie tussen de Vlaamse en de Europese instellingen. Eerst en vooral
articuleren en communiceren we onze standpunten en visie over de EU duidelijker en
doelgerichter. Dit betekent o.a. dat we zoveel mogelijk rechtstreeks rapporteren aan de EU.
Omgekeerd vragen we aan de EU waar mogelijk informatie rechtstreeks aan Vlaanderen te
bezorgen. We vragen dat de EU de eigen Vlaamse programma’s en plannen voor structurele
hervormingen (zoals het hervormingsprogramma en het stabiliteitsprogramma) apart beoordeelt
en afzonderlijke aanbevelingen doet.
Een ambitieus Vlaams EU-beleid vraagt ook een versterkte Vlaamse vertegenwoordiging bij de
EU. Met het oog op een goede opvolging van de verschillende raadsformaties detacheert elk
Vlaams beleidsdomein een ambtenaar (minstens deeltijds) naar de Vlaamse permanente
vertegenwoordiging. We dringen aan bij de federale overheid op een snelle en grondige
aanpassing van het samenwerkingsakkoord inzake coördinatie en vertegenwoordiging in de EU.
We willen dat de categorieën van de Europese ministerraden worden aangepast aan de
institutionele realiteit. De aanpassingen moeten worden doorgetrokken voor de informele raden,
werkgroepen en andere vergaderingen. De Vlaamse permanente vertegenwoordiger bij de EU
moet structureel deel kunnen uitmaken van de Belgische delegatie in de Europese Raad en de
ministerraden.
We voorzien in een betere ondersteuning van het Vlaams Parlement om de subsidiariteitstoets,
zoals voorzien in het Verdrag van Lissabon, uit te voeren. De verantwoordelijke ministers zijn
beschikbaar voor het Vlaams Parlement om toelichting te geven over de Vlaamse standpunten
op Europese ministerraden.
De Vlaamse Regering blijft een voortrekkersrol vervullen op het gebied van het gebruik van het
Nederlands binnen de Europese instellingen en verdedigt het belang van taaldiversiteit.
De Vlaamse Regering zorgt voor een correcte en snelle omzetting van Europese regelgeving.
Daartoe actualiseren we het draaiboek voor de omzetting van EU-regelgeving en ronden we
verdragsprocedures (ook breder dan de EU) snel en correct af, met respect voor de
bevoegdheden en rol van het Vlaams Parlement. We implementeren EU-richtlijnen niet ruimer of
strenger dan strikt noodzakelijk is. We vragen ook duidelijke afspraken tussen de federale
overheid en de deelstaten over de verdeling van de aansprakelijkheid (bijvoorbeeld voor een
Europese boete). We hanteren daarbij de principes zoals vastgelegd in de motie over een regeling
voor de verdeling van eventuele (Europese) boetes onder de gewesten (stuk 2260 (2013-2014) –
Nr. 2).

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 152 van 167

We ondersteunen het Vlaams-Europees Verbindingsagentschap (VLEVA) als brug tussen Europa,
de lokale overheden en het middenveld in Vlaanderen.

INTERNATIONAAL ONDERNEMEN
De verdere internationalisering van de Vlaamse economie is één van de prioriteiten van het
Vlaamse buitenlands beleid. Vlaanderen is extreem verweven met de wereldeconomie. Onze band
met het buitenland is onze economische levenslijn. Buitenlandse investeerders zorgen voor bijna
de helft van de jobs in Vlaanderen. Vlaanderen exporteert per capita drie keer zo veel als
exportreus Duitsland. Het is van cruciaal belang voor de welvaart van elke Vlaming dat we die
open
economie
blijven
stimuleren.
We
werken
dan
ook
één
gerichte
internationaliseringsstrategie uit voor de Vlaamse economie met Flanders Investment & Trade
(FIT) - als gespecialiseerd, zelfstandig en flexibel agentschap met aansturing vanuit het
bedrijfsleven via de Raad van Bestuur - als centrale actor.
Om de verdere internationalisering van de Vlaamse economie te bewerkstellingen worden het
financiële instrumentarium en het netwerk van FIT in het buitenland gerichter ingezet door
differentiatie naar doelgroepen en door een grotere focus op groeilanden. Een verhoogde
capaciteit in het buitenlandse netwerk van FIT is nodig voor een meer doorgedreven
ondersteuning én om flexibel te kunnen inspelen op opportuniteiten in nieuwe, opkomende en
snelgroeiende markten (bijvoorbeeld Afrika). Economische zendingen van FIT zijn een belangrijk
instrument in de promotie van de Vlaamse export en voor het aantrekken van buitenlandse
investeringen. De zendingen van het Agentschap voor buitenlandse handel dienen aanvullend te
zijn ten aanzien van de economische zendingen van FIT en moeten een meerwaarde betekenen
voor onze bedrijven. Om daarvoor ruimte te creëren, verminderen we binnen het agentschap
voor buitenlandse handel het aantal zendingen van het agentschap tot 2 per jaar en
verminderen we overeenkomstig onze dotatie.
Buitenlandse investeerders zijn essentieel voor het Vlaamse economisch weefsel. FIT moet een
proactievere en gerichtere differentiatiestrategie voor buitenlandse investeringen kunnen voeren,
met de slimme specialisatiestrategie en speerpuntclusters als basis. We zorgen voor een
‘strategische innovatiesteun’ (naast Strategische TransformatieSteun en STRategische
EcologieSteun) ter ondersteuning van het focusstrategie van FIT om gericht buitenlandse
investeringen aan te trekken. We reiken bovendien instrumenten aan ter verbetering van de
algemene kostenpositie van de ondernemingen. We ontwikkelen een sterk retentiebeleid om
ervoor te zorgen dat buitenlandse investeerders hier blijven.
Economische diplomatie verdient bijzondere aandacht. We pleiten voor een samenwerking
tussen de deelstaten, die een exclusieve bevoegdheid hebben op het vlak van buitenlandse
handel en het aantrekken van investeringen, en het federale niveau dat een ondersteunende rol
heeft.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 153 van 167

Het sluiten van internationale handelsakkoorden is een belangrijk middel om wereldwijd
economische groei te stimuleren maar ook een instrument voor ontwikkeling en duurzame
wereldhandel. In deze internationale handelsakkoorden ijveren we daarom voor respect voor
arbeids- en milieunormen maar in een Europees en internationaal verband zodat we onze eigen
bedrijven geen concurrentieel nadeel opleggen.
We willen dat in de Vlaamse handelsbalans ook de intergewestelijke handelsstromen worden
verrekend en dat de EU en andere internationale organisaties meer gebruik maken van regionale
statistieken. We investeren in de samenwerking met de Nationale Bank van België voor meer en
betere gegevens ook in kennisopbouw en relevante dataverzameling en –analyse over de
Vlaamse uitvoer en kapitaalstromen vanuit en naar Vlaanderen

EEN DOELGERICHTE CULTURELE, ACADEMISCHE EN PUBLIEKSDIPLOMATIE
Internationale promotie en reputatieontwikkeling zijn cruciaal voor de beeldvorming van
Vlaanderen in het buitenland en leiden tot investeringen in Vlaanderen. We ontwikkelen daarom
een geïntegreerde strategie voor een economische, academische, culturele en publieksdiplomatie
van de Vlaamse overheid.
We versterken de publieksdiplomatie van Vlaanderen. We betrekken de buiten- en binnenlandse
opinie en opiniemakers bij ons buitenlands beleid en interageren en communiceren met het
buitenlands publiek om het beter kennis te laten maken met onze cultuur, idealen en
instellingen. Daarbij hebben we ook aandacht voor het “Nabije buitenland”: de internationale
gemeenschap (expats) in Vlaanderen en Brussel en de Vlamingen in de wereld die onze eerste
ambassadeurs zijn. Brussel, Hoofdstad van Europa, Hoofdstad van Vlaanderen wordt meer
uitgespeeld. We zetten een conferentiereeks op in Brussel voor een breed Europees en
internationaal publiek: “Flanders in Dialogue”. Met het “Flanders Inspires International Visitors
Programme”, een internationaal bezoekersprogramma, laten we buitenlandse “high potentials”
kennis maken met Vlaanderen. De Vlaamse ministers en ambtenaren zetten zich bij ontvangst
van buitenlandse delegaties en op zendingen in voor de promotie van Vlaanderen.
We voeren een actieve Vlaamse aanwezigheidspolitiek op belangrijke en zichtbare
toonmomenten in het buitenland met een zo groot mogelijke zichtbare Vlaamse identiteit.
Culturele en academische diplomatie zijn een belangrijk instrument om onze troeven in het
buitenland op de kaart te zetten. We werken nauw samen met de kunst- en cultuursector en de
universiteiten en hogescholen om Vlaanderen op cultureel en academisch vlak beter op de
internationale scène te zetten, onze culturele troeven en academische excellentie uit te dragen
en om elkaar wederzijds te versterken in het buitenland

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 154 van 167

Via de vereniging ‘Vlamingen in de Wereld’ betrekken we de Vlamingen die in het buitenland
verblijven, actief bij het Vlaams buitenlands beleid. We willen dat het stemrecht voor Vlamingen
in het buitenland naar regionale en Europese verkiezingen wordt uitgebreid, idealiter via het
invoeren van een systeem van e-voting. In overleg en in samenwerking met Nederland streven
we er naar dat er een kwaliteitsvol aanbod van Nederlandstalig onderwijs in het buitenland blijft
bestaan.

ACTIEF EN GEFOCUST BUURLANDEN- EN MULTILATERAAL BELEID
Vlaanderen voert een actief buurlandenbeleid. De samenwerking met Nederland en NoordrijnWestfalen is prioritair (bijvoorbeeld inzake economische concurrentie, innovatie, leefmilieu,
mobiliteit, vergrijzing, taal en cultuur). We zetten in op de driehoek Vlaanderen, Nederland en
Noordrijn-Westfalen; niet alleen bilaterale samenwerking maar ook trilaterale samenwerking
zodat Nederland, Noordrijn-Westfalen en Vlaanderen hun gezamenlijke belangen nog beter
kunnen verdedigen. We versterken de banden met landen, deelstaten en regio’s met
gemeenschappelijke belangen. Met onze buurlanden en buurtregio’s, zoals Noord-Frankrijk,
bouwen we ook via de Europese Groepering Territoriale Samenwerking (EGTS)
grensoverschrijdende samenwerkingsverbanden uit met het oog op een grotere cohesie op
zoveel mogelijk bevoegdheidsdomeinen. Ook de Benelux blijft een belangrijk instrument in ons
buurlandenbeleid.
Overeenkomstig resolutie 2487 (2013-2014) - Nr 1 betreffende de tweehonderdste verjaardag van
het Verenigd Koninkrijk der Nederlanden en de herdenking van de verwezenlijkingen van Willem I
onderzoeken we in overleg met Nederland en andere actoren op welke manier we in 2015 de
verwezenlijkingen van Willem I passend onder de aandacht kunnen brengen.
Om de samenwerking met bevoorrechte partners te concretiseren, werken we beknopte
bilaterale strategienota’s uit. De strategienota’s vormen een “levend” en dynamisch document
dat richting geeft aan onze bilaterale relaties. De in Vlaanderen opgebouwde expertise en
deskundigheid willen we benutten in het Vlaamse buitenlands beleid (bijvoorbeeld onze
expertise in de maritieme & portuaire sector en milieutechnologie). We bekijken welke
instrumenten we hiervoor kunnen ontwikkelen.
In het kader van de herdenking van de Groote Oorlog moeten de herdenkingstuinen in het
buitenland ertoe bijdragen dat ook na 2018 internationale aandacht is voor Flanders Fields en
Vlaanderen als vredesbestemming. In 2015 nemen we in samenwerking met Toerisme Vlaanderen
en de lokale partners initiatieven om de eerste gasaanvallen in Flanders Fields op een gepaste en
serene wijze te herdenken. De centrale projectgroep en het projectsecretariaat WOI staan in voor
de organisatie van permanent overleg en de uitwisseling van informatie tussen de diverse
partners en niveaus.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 155 van 167

Vlaanderen draagt zorg voor een gecoördineerd, gefocust en coherent beleid tegenover de
internationale organisaties die van belang zijn voor Vlaanderen. Actieve aanwezigheid van
Vlaanderen binnen die internationale instellingen is van groot belang. We stimuleren Vlaamse
jongeren om deel te nemen aan stages bij internationale organisaties.
We bekijken hoe we meer betrokken kunnen zijn bij de besluitvorming van de meest relevante
internationale organisaties. Daarom willen we dat het kaderakkoord inzake de
vertegenwoordiging in internationale organisaties wordt aangepast aan de institutionele
realiteit.
Om een laattijdige of overhaaste ratificatie van internationale verdragen te vermijden, willen we
op voorhand betrokken en ingelicht worden wanneer de federale overheid over een
internationaal verdrag of akkoord onderhandelt.
We pleiten, conform de nota “mensenrechten en Vlaams internationaal beleid”, voor een actief
mensenrechtenbeleid met onze waarden als belangrijkste leidraad en de EU als belangrijkste
hefboom.

ONTWIKKELINGSSAMENWERKING
Als solidaire deelstaat hechten we veel belang aan onze Vlaamse bevoegdheid inzake
ontwikkelingssamenwerking en noodhulp. Het uitbouwen van solide democratische politieke,
juridische en sociale structuren in het Zuiden alsook het respect voor de mensenrechten is een
voorwaarde voor duurzame en inclusieve ontwikkeling. We hechten hier dan ook een bijzonder
belang aan in onze ontwikkelingssamenwerking. Zonder dat de bevolking hier het slachtoffer van
mag worden, nemen we desgevallend passende maatregelen.
We zetten onze middelen in op de meest efficiënte manier, vermijden versnippering en kiezen
voor een duidelijk concentratiebeleid. We kiezen voor een beperkt aantal thema’s waarin wij een
grote deskundigheid en ervaringen hebben en het verschil kunnen maken (zoals
ondernemerschap, onderwijs, landbouw en seksuele en reproductieve gezondheidszorg). Gender
is een transversaal thema binnen de Vlaamse ontwikkelingssamenwerking. Dit alles gebeurt
steeds in overeenstemming met de internationale consensus over goede donorpraktijken. We
focussen op eigenaarschap en zelfredzaamheid.
Om redenen van concentratie en continuïteit blijft de Vlaamse ontwikkelingssamenwerking
gericht op een beperkt aantal landen in Zuidelijk Afrika waarmee we strategienota’s uitwerken.
Zuid-Afrika blijft een belangrijke partner in het Vlaamse buitenlands beleid maar gezien de
economische ontwikkeling van dit land evalueren we hun positie als partner van de Vlaamse
ontwikkelingssamenwerking.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 156 van 167

Vlaanderen schrijft zich in in de Post 2015 VN agenda waarbij gestreefd wordt naar de integratie
van de ontwikkelingsagenda en de duurzame ontwikkelingsagenda (klimaat).
We ondersteunen de rol van elke pijler van de ontwikkelingssamenwerking: overheden,
internationale organisaties, private organisaties, NGO’s en samenwerkingsverbanden.
Ontwikkelingssamenwerking begint in het Noorden. Om deze reden blijven we ook investeren in
onder meer de 4de pijlerwerking en gemeentelijke ontwikkelingssamenwerking. Via het onderwijs
en de media sensibiliseren we het brede publiek voor de ontwikkelingsproblematiek en creëren
we draagvlak. We steunen ook projecten voor microfinanciering.
We organiseren tweejaarlijks een Vlaamse Staten-Generaal voor de ontwikkelingssamenwerking
om met onze partners ideeën uit te wisselen en te netwerken.
We leveren inspanningen om onze bijdrage aan de 0,7% norm te realiseren.

BELEID INZAKE IN-, UIT- EN DOORVOER VAN STRATEGISCHE GOEDEREN
Inzake de handel in strategische goederen streven we naar een evenwichtige en verantwoorde
afweging van ethische, economische en veiligheidselementen. Over het eindgebruik vindt
afdoende informatie-uitwisseling plaats tussen de ondernemingen en de overheid. We verkorten
de doorlooptijd van de dossiers door o.a. de samenwerking tussen alle bevoegde instanties te
bevorderen en de samenwerking met de Douane te optimaliseren. Vlaanderen zal mee waken
over het respecteren van de internationale afspraken aangaande de sanctieregimes. We sluiten
een samenwerkingsakkoord inzake nucleaire export.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 157 van 167

XXIV. FINANCIEN EN BEGROTING
De Vlaamse Regering wil de begroting in evenwicht houden, in weerwil van de belangrijke
uitdagingen waarvoor ze wordt gesteld. Een begroting in evenwicht geeft toekomstperspectief
aan de generaties van morgen. We maken onmiddellijk een beperkte budgettaire ruimte vrij in
2015 om de grote beleidsuitdagingen waar we voor staan zo snel mogelijk te kunnen aanvatten.
We schuiven geen facturen door naar de volgende generaties.
We kiezen er duidelijk voor om geen belastingtarieven te verhogen maar om maximaal met
structurele maatregelen en structurele hervormingen te werken. Die moeten leiden tot een
betere dienstverlening door de overheid. Voor dienstverlening die deels met een
gebruikersbijdrage wordt gefinancierd, zorgen we voor een aanvaardbare kostendekkingsgraad
die vergelijkbaar is met andere landen en regio’s.
Eenmalige begrotingsmaatregelen blijven mogelijk ter dekking van eenmalige uitgaven of in
afwachting van het op kruissnelheid komen van structurele maatregelen. We verkopen geen
gronden of gebouwen om die nadien terug te kopen of te huren.
De Vlaamse overheid moet beter scoren op de ‘waar voor je geld’-index: minder bureaucratie,
meer efficiëntie en meer resultaat per uitgegeven euro. Een systematische vergelijking met
andere landen kan hierbij de weg tonen. We snoeien prioritair in administratieve overlast en in
diensten waarvan de meerwaarde niet aantoonbaar is, of die op een andere wijze beter kan
worden aangeboden. De overheid moet loslaten wat de samenleving zelf kan doen.
We leggen de focus op het behalen van efficiëntiewinsten op de werking van overheid en semioverheid. Soms kan dit door het aantal diensten en instellingen te verminderen, soms door hun
taken samen te voegen, soms door ze af te slanken tot hun kerntaken en ondersteunende taken
elders onder te brengen. We stellen grenzen aan de omvang van de overheid, verminderen het
aantal entiteiten én schakelen zoveel mogelijk tussenstructuren uit.
We voorzien een doorlopende monitoring en bijsturing van de begroting door de Vlaamse
Regering. De meerjarenbegroting vormt daarbij een strikt meerjarig kader.
De structuur van de algemene uitgavenbegroting wordt doorgetrokken in de begrotingen van
alle verzelfstandigde agentschappen teneinde op een uniforme wijze de beleidsenveloppes te
kunnen koppelen met beleidsindicatoren. De begrotingsstructuur wordt verder geharmoniseerd.
Een euro besteed aan verwijlinteresten is een euro die niet besteed kan worden aan
investeringen. Daarom leveren alle ministers en beleidsdomeinen een continue inspanning om

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 158 van 167

niet-betwiste (delen van) facturen binnen 30 dagen te betalen. De cijfers worden publiek en
permanent ter beschikking gesteld.
Om dat mogelijk te maken, introduceren we in alle geledingen van de Vlaamse overheid een
uniform boekhoudsysteem met intelligent scanning van facturen en het opzetten van einvoicing. Hierbij organiseren we een centraal boekhoudkantoor dat instaat voor de
boekhoudkundige verwerking van facturen (niet van de inkooporders). We doen ook
inspanningen om de totaalkost van projecten beter in te schatten. We bekijken hoe succesvolle
centralisaties, zoals pooling van verzekeringen, kunnen worden uitgebreid of elders worden
toegepast.
Nieuwe participaties kunnen genomen worden op voorwaarde dat ze een duidelijk beleidsmatige
meerwaarde of een strategisch belang hebben. Een nieuwe participatie vereist een realistisch
businessplan, met een verwacht rendement dat in lijn ligt met een marktconform rendement in
de betrokken sector. Niet-strategische participaties bouwen we af zodra de betrokken
instellingen zelfredzaam zijn en de marktcondities gunstig zijn.
De terugbetalingen (basis en penalty) van KBC en de eventuele valorisatie van andere
participaties gebruiken we volledig voor het verder afbouwen van de Vlaamse schuld.
Met het oog op het behoud van onze gunstige rating en de duurzaamheid van de Vlaamse
financiën, beperken we tegen het einde van de legislatuur de geconsolideerde schuld, PPS-schuld
en waarborgen tot een globaal plafond ten belope van een percentage van de ontvangsten.
Indien er keuzes moeten worden gemaakt, gebruiken we waarborgen hoofdzakelijk als een
instrument om ondernemingen aan financiering te helpen hierbij gebruikmakend van een
evaluatie van onze waarborgregeling (NV Waarborgbeheer en Gigarant).
Gelet op de steeds striktere Europese regelgeving zien we af van DBFM-projecten die berusten op
herfinancieringsgaranties, te grote participaties in het kapitaal of niet-marktconforme
financiering van het project door overheidsmiddelen. De PPS-meerwaarde dient te worden
aangetoond op basis van objectieve analyse.
De Vlaamse overheid zet binnen haar consolidatiekring financiële overschotten maximaal in ter
verlaging van haar schuldpositie en rentekosten. Financiële rekeningen worden waar mogelijk
samengebracht in het gecentraliseerd kasbeheer. Er wordt naar gestreefd om beleggingen
maximaal te oriënteren naar Vlaams overheidspapier. Bij de federale overheid bepleiten we de
vrijstelling van roerende voorheffing voor entiteiten die binnen de perimeter van de Vlaamse
overheid vallen en beleggen in Vlaams overheidspapier.
We vermijden meervoudige subsidiëring of participaties vanuit de overheid voor dezelfde
infrastructuur, bedrijven of activiteiten, door uitbouw van een subsidie- en participatiedatabank.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 159 van 167

Met een gepaste normering en controle van de lokale overheden, stemmen we het saldo van de
lokale besturen af op het meerjarentraject voor de Belgische overheid, zoals dat gezamenlijk
wordt goedgekeurd op het Overlegcomité. De Vlaamse Regering is evenwel niet verantwoordelijk
voor de impact van federale maatregelen op de begrotingen van de lokale overheden. De lokale
overheden dragen ook zelf een verantwoordelijkheid voor hun begrotingsresultaat.

FISCAAL BELEID
We passen het verdeelrecht aan, zodat koppels die uit elkaar gaan hoogstens 1 procent
verdeelrecht betalen.
We maken werk van een transparante en vereenvoudigde fiscale wetgeving. Voor een goed
overzicht integreren we alle Vlaamse fiscale regelgeving in de Vlaamse codex fiscaliteit.
Met de overdracht van de fiscale bevoegdheid voor de eigen woning (woonbonus) naar
Vlaanderen kunnen we de woonfiscaliteit grondig herzien. We willen eigendomsverwerving
blijven ondersteunen, maar besteden tegelijk aandacht voor de impact van zulk
ondersteuningsbeleid op de vastgoedmarkt en op de budgettaire duurzaamheid voor de
overheid.
Bestaande contracten blijven gehonoreerd aan de afgesproken voorwaarden. Voor contracten
afgesloten vanaf 1 januari 2015 verminderen we het basisbedrag van het aanslagjaar 2015 met
het bedrag van de 10-jarige verhoging. We behouden gedurende 10 jaar die verhoging van 760
euro bovenop het nieuwe basisbedrag. Voor die contracten berekenen we het belastingvoordeel
aan het tarief van 40%. Voor eenzelfde onroerend goed kan ook maximaal 2 maal gebruik
worden gemaakt van de woonbonus.
Voor de bestaande contracten behouden we voor de berekening van de belastingvermindering
de fiscale bedragen van het aanslagjaar 2015.
We maken werk van een budgetneutrale vereenvoudiging van de registratierechtenen herwerken
de bestaande gunstmaatregelen naar een globaal lager tarief voor de gezinswoning. De filosofie
van de meeneembaarheid van betaalde registratierechten blijft behouden.
Vanaf 1 januari 2015 nemen we de dienst van de successie-, registratie-, schenkings- en
hypotheekrechten over van de federale overheid, zoals eerder beslist door de Vlaamse Regering.
De successie- registratie-, schenkings- en hypotheekrechten worden zoveel als mogelijk online
toegankelijk gemaakt via het persoonlijk belastingdossier op het belastingportaal Vlaanderen.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 160 van 167

Na de overname van de dienst, en met aandacht voor federale wijzigingen aan het erfrecht,
onderzoeken we hoe we de successierechten kunnen moderniseren en afstemmen op
hedendaagse samenlevingsvormen, waarbij we het familiale aspect in aanmerking blijven nemen.
We gaan verder met het wegwerken van fiscale discriminaties. Met het oog op vereenvoudiging
herbekijken we ook fiscale gunstregimes voor publieke en semi-publieke instellingen.
We nemen positieve maatregelen om meer bouwgronden te activeren. De huidige tijdelijke
verlaging van de schenkingsrechten op bouwgronden wordt verlengd, alsook de koppeling aan
de bouwverplichting binnen een bepaalde termijn. Zo stimuleren we de mensen om op deze
gronden ook daadwerkelijk te bouwen. Daarnaast vereenvoudigen we de schenkingsrechten voor
onroerende goederen. We zorgen voor eenvoudige tarieven die mensen minder aanzetten om via
allerhande constructies de belasting te ontwijken. We houden rekening met mogelijke
aantrekkings- en volume-effecten.
Fiscale verminderingen, vrijstellingen en bestaande ondersteuningssystemen worden maximaal
geïntegreerd. Op die manier maken we de tegemoetkomingen vanuit de overheid eenduidiger en
transparanter. Hierbij kan rekening worden gehouden met herverdelende elementen. Voor wat
betreft de verminderingen en vrijstellingen in de onroerende voorheffing maken we afspraken
met de lokale overheden om de budgettaire effecten van het schrappen van verminderingen mee
te nemen in de bestaande compensatieregelingen.
De tijdelijke investeringsaftrek inzake materieel en outillage voor extra investeringen, verlengen
we mits gunstige evaluatie.
Op basis van de resultaten van het uitgevoerde proefproject in de GEN-zone wordt in overleg
met de andere gewesten en de betrokken actoren onderzocht of en onder welke voorwaarden
(mobiliteitsimpact, sociale impact, impact op leefbaarheid, haalbaarheid, voldoende alternatieven
…) op termijn een kilometerheffing voor personenwagens budgetneutraal kan worden ingevoerd.
Als we rekeningrijden voor personenwagens invoeren, dan worden de vaste belastingen
afgeschaft. Het betreft de belasting op de inverkeerstelling (BIV) en de jaarlijkse
verkeersbelasting. In tussentijd kan een wegenvignet het principe van “de gebruiker betaalt” al
realiseren. We volgen de evoluties in het buitenland, zoals bijvoorbeeld de Duitse intenties voor
een vignet, op de voet en sluiten erbij aan indien dit leidt tot een goedkoper en beter
geïntegreerd systeem.
We vergroenen de jaarlijkse verkeersbelasting binnen een budgetneutraal kader.
De dienst van de belasting op de spelen en weddenschappen, de belasting op de automatische
ontspanningstoestellen en de openingsbelasting nemen we over vanaf 1 januari 2017.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 161 van 167

De heffing op leegstaande bedrijfsruimten maken we meer flexibel en beleidsgericht. We
stemmen de vermindering van onroerende voorheffing voor improductiviteit af op de
leegstandheffing bedrijfsruimten, tot een beleidsmatig coherent geheel.
Gelet op de impact van leegstaande, onbewoonbare en verwaarloosde woningen op de lokale
leefomgeving, en de verantwoordelijkheid die de lokale overheden vandaag reeds hebben inzake
inventarisatie en opvolging van deze panden, wordt ook de fiscale verantwoordelijkheid
geconcentreerd op lokaal niveau. Zo kan op één niveau een eenduidig beleid worden gevoerd. De
Vlaamse overheid zet een stap terug in de gemeenten waar de gewestelijke heffing nog van
toepassing is, zodat eigenaars niet meer geconfronteerd worden met een dubbele belasting.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 162 van 167

XXV. BIJLAGEN
BIJLAGE: NIEUW ORGANOGRAM VLAAMSE OVERHEID

Beleidsdomein Kanselarij en Bestuur
Nu:
DAR:
• Departement DAR
• Audit Vlaanderen
• Studiedienst van de Vlaamse
Regering
• AGIV
• Vzw de Rand
• Muntpunt

BZ:
•
•
•
•
•
•
•

Departement Bestuurszaken
Agentschap voor Facilitair
Management
Agentschap voor
Overheidspersoneel
Agentschap voor Binnenlands
Bestuur
Jobpunt Vlaanderen
Agentschap Integratie en
Inburgering
Vlaamse Vereniging voor ICTpersoneel

Toekomst:
• Departement Kanselarij en Bestuur (fusie van de departementen BZ en DAR, en agentschap
Studiedienst Vlaamse Regering)
• Agentschap Overheidspersoneel
•
•

•
•

Agentschap voor Binnenlands Bestuur
Facilitair Bedrijf
o Fusie AFM en e-IB wordt uitgevoerd
o Deel e-gov en informatiebeleid (incl. archiefbeleid, excl. archiefbeheer) wordt
toegevoegd aan Agentschap Informatie Vlaanderen
Audit Vlaanderen
Informatie Vlaanderen:

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 163 van 167

•

o Agentschap Geografische Informatie Vlaanderen wordt omgevormd tot breder
informatieagentschap.
o Vlaamse Infolijn wordt toegevoegd
o Deel e-gov en informatiebeleid van het Facilitair Bedrijf wordt toegevoegd.
Privaatrechtelijke EVA Inburgering en Integratie

•
•

Privaatrechtelijke EVA vzw Vlaanderen Connect
Privaatrechtelijke EVA vzw de Rand

•
•

Privaatrechtelijke EVA Muntpunt
Privaatrechtelijke EVA Toegankelijk Vlaanderen

•

Diensten Bestuursrechtscolleges

Beleidsdomein Financiën en Begroting
• Departement Financiën en Begroting
• Vlaamse Belastingdienst
Beleidsdomein Internationaal Vlaanderen
• Departement Internationaal Vlaanderen
• FIT
•

Toerisme Vlaanderen

Beleidsdomein Economie, Wetenschap en Innovatie:
• Departement Economie, Wetenschap en Innovatie

•

Agentschap Ondernemen & Innovatie = fusie Agentschap Ondernemen en deel van IWT
(bedrijfsgerichte processen)
Privaatrechtelijke EVA FWO = fusie FWO, deel van IWT en Herculesstichting

•

Agentschap Plantentuin

•
•

PMV
VPM

•

LRM

•

Beleidsdomein Werk en Sociale Economie:
• Departement Werk en Sociale Economie (met inbegrip van reeds besliste integratie van
Subsidie-agentschap en ESF-agentschap)
• VDAB (neemt deel taken van ESF-agentschap over)

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 164 van 167

•

Syntra Vlaanderen

Beleidsdomein Onderwijs en Vorming
• Departement Onderwijs en Vorming (= fusie van huidige departement met Agentschap voor
Kwaliteitszorg in Onderwijs en Vorming) (fusie Agentschap voor Onderwijscommunicatie
wordt momenteel doorgevoerd)
• Agentschap voor Onderwijsdiensten
•
•

Agentschap voor Hoger Onderwijs, Volwassenenonderwijs en Studietoelagen
Agentschap voor Infrastructuur in het Onderwijs (Agion)

Beleidsdomein Welzijn, Gezondhe
Gezondheid
ezondheid en Gezin
• Departement Welzijn, Volksgezondheid en Gezin (fusie huidige departement met agentschap
Zorginspectie )
• Agentschap Zorg & Gezondheid
• Agentschap Zorgfonds: wordt omgevormd tot agentschap Vlaamse sociale bescherming
•
•

Agentschap Jongerenwelzijn
Agentschap Personen met een handicap

•
•

Agentschap Kind en Gezin
Agentschap voor Samenwerking rond Gegevensdeling tussen de Actoren in de Zorg

Beleidsdomein Cultuur, Jeugd, Sport en Media
• Departement Cultuur, Jeugd en Media (met inbegrip van de reeds besliste integratie van de
agentschappen Kunsten en Erfgoed, Sociaal-Cultureel Werk voor Jeugd en Volwassenen, en
het KMSKA)
• Agentschap Sport (BLOSO)
•

Vlaamse Regulator voor de Media

Beleidsdomein Landbouw en Visserij
• Departement Landbouw en Visserij (fusie van het bestaande departement met agentschap
Landbouw en Visserij)
• Instituut voor Landbouw- en Visserijonderzoek
•

VLAM

Beleidsdomein Omgeving
Nu:

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 165 van 167

LNE:
•
•
•
•
•
•
•
•
•
•

Departement Leefmilieu, Natuur en
Energie
Agentschap voor Natuur en Bos
Instituut voor Natuur- en
Bosonderzoek
Vlaams Energieagentschap
Vlaamse Milieumaatschappij
Openbare Vlaamse
Afvalstoffenmaatschappij
Vlaamse Regulator van de
Elektriciteits- en Gasmarkt
Vlaamse Landmaatschappij
Vlaamse Maatschappij voor
Watervoorziening (De Watergroep)
Milieuhandhavingscollege

RWO:
•
•
•
•
•
•

Ruimte Vlaanderen
Wonen-Vlaanderen
Onroerend Erfgoed
Inspectie Ruimtelijke Ordening,
Woonbeleid en Onroerend Erfgoed
Vlaamse Maatschappij voor Sociaal
Wonen
Raad voor
Vergunningsbetwistingen

Toekomst:
• Departement Omgeving (fusie van de departementen LNE en RWO, en agentschap Inspectie
RWO)
• Agentschap voor Natuur en Bos
• Instituut voor Natuur- en Bosonderzoek
•
•

Vlaams Energieagentschap
Vlaamse Milieumaatschappij

•
•

OVAM
Vlaamse Landmaatschappij

•
•

VREG
Agentschap Wonen Vlaanderen

•

Agentschap Onroerend Erfgoed

•

Vlaamse Maatschappij voor Sociaal Wonen

Beleidsdomein Mobiliteit en Openbare Werken
• Departement Mobiliteit en Openbare Werken (fusie departement MOW met Agentschap
Wegen en Verkeer)

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 166 van 167

•

Agentschap (NV) Waterwegen (fusie NV Waterwegen en Zeekanaal en NV De Scheepvaart)

•
•

Agentschap Maritieme Dienstverlening en Kust
De Lijn

Buiten beleidsdomeinen:
• Ziekenhuizen (UZ Gent, OPZ Geel, OPZ Rekem): worden verzelfstandigd
• Vlaamse Maatschappij voor Watervoorziening (De Watergroep)
•

VRT

Strategische adviesraden:
Huidige situatie
situatie
SERV
MORA (ingebed in de SERV)
SAR WVG (ingebed in de SERV)
VRWI
SAR CJSM
VLOR
Mina-raad
SARO
Vlaamse Woonraad
SAR Landbouw en Visserij
SARiV
Vlabest

Toekomstige situatie
SERV
MORA (ingebed in de SERV)
SAR WVG (ingebed in de SERV)
wordt opgeheven
SAR CJSM (ingebed in de SERV)
VLOR
worden samengevoegd tot Omgevingsraad
Vlaamse Woonraad (ingebed in de SERV)
SAR Landbouw en Visserij (ingebed in de
SERV)
wordt opgeheven
wordt opgeheven

De administratieve inbedding in de SERV impliceert enkel dat de secretariaten van deze
strategische adviesraden worden ingebed in de SERV. De strategische adviesraden zelf geven nog
steeds autonoom advies en de vertegenwoordiging van het middenveld in de betrokken
strategische adviesraden kan specifiek zijn.

//////////////////////////////////////////////////////////////////////////////////////////////////////////////////////////////////////////////////////////////////
23.07.2014

REGEERAKKOORD VLAAMSE REGERING

pagina 167 van 167

vertrouwen

verbinden
vooruitgaan

